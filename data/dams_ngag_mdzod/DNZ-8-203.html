<!DOCTYPE html>
<html class="client-nojs" lang="en" dir="ltr">
<head>
<meta charset="UTF-8"/>
<title>Wylie:Skye med zhang rin po ches mdzad pa'i phyag rgya chen po'i lam mchog mthar thug - gDams Ngag mDzod</title>
<script>document.documentElement.className = document.documentElement.className.replace( /(^|\s)client-nojs(\s|$)/, "$1client-js$2" );</script>
<script>(window.RLQ=window.RLQ||[]).push(function(){mw.config.set({"wgCanonicalNamespace":"Wylie","wgCanonicalSpecialPageName":false,"wgNamespaceNumber":1004,"wgPageName":"Wylie:Skye_med_zhang_rin_po_ches_mdzad_pa'i_phyag_rgya_chen_po'i_lam_mchog_mthar_thug","wgTitle":"Skye med zhang rin po ches mdzad pa'i phyag rgya chen po'i lam mchog mthar thug","wgCurRevisionId":49498,"wgRevisionId":49498,"wgArticleId":409,"wgIsArticle":true,"wgIsRedirect":false,"wgAction":"view","wgUserName":null,"wgUserGroups":["*"],"wgCategories":["Skye med zhang rin po ches mdzad pa'i phyag rgya chen po'i lam mchog mthar thug","Zhang brtson 'grus grags pa","Tibetan texts","Gdams ngag mdzod Volume 8","Gdams ngag mdzod Shechen Printing","Gdams ngag mdzod Catalog"],"wgBreakFrames":false,"wgPageContentLanguage":"en","wgPageContentModel":"wikitext","wgSeparatorTransformTable":["",""],"wgDigitTransformTable":["",""],"wgDefaultDateFormat":"dmy","wgMonthNames":["","January","February","March","April","May","June","July","August","September","October","November","December"],"wgMonthNamesShort":["","Jan","Feb","Mar","Apr","May","Jun","Jul","Aug","Sep","Oct","Nov","Dec"],"wgRelevantPageName":"Wylie:Skye_med_zhang_rin_po_ches_mdzad_pa'i_phyag_rgya_chen_po'i_lam_mchog_mthar_thug","wgRelevantArticleId":409,"wgRequestId":"YoZgJxy8HQ9EyLxIVC8CFwAAAAU","wgCSPNonce":false,"wgIsProbablyEditable":false,"wgRelevantPageIsProbablyEditable":false,"wgRestrictionEdit":[],"wgRestrictionMove":[],"wgPageFormsTargetName":null,"wgPageFormsAutocompleteValues":[],"wgPageFormsAutocompleteOnAllChars":true,"wgPageFormsFieldProperties":[],"wgPageFormsCargoFields":[],"wgPageFormsDependentFields":[],"wgPageFormsCalendarValues":[],"wgPageFormsCalendarParams":[],"wgPageFormsCalendarHTML":null,"wgPageFormsGridValues":[],"wgPageFormsGridParams":[],"wgPageFormsContLangYes":null,"wgPageFormsContLangNo":null,"wgPageFormsContLangMonths":[],"wgPageFormsHeightForMinimizingInstances":800,"wgPageFormsShowOnSelect":[],"wgPageFormsScriptPath":"/extensions/PageForms","edgValues":[],"wgPageFormsEDSettings":null,"wgAmericanDates":false,"wgHeaderTabsTabIndexes":[],"wgMediaViewerOnClick":true,"wgMediaViewerEnabledByDefault":true,"wgCargoMapClusteringMinimum":80,"wgCargoMonthNames":["January","February","March","April","May","June","July","August","September","October","November","December"],"wgCargoMonthNamesShort":["Jan","Feb","Mar","Apr","May","Jun","Jul","Aug","Sep","Oct","Nov","Dec"],"wgCargoWeekDays":["Sunday","Monday","Tuesday","Wednesday","Thursday","Friday","Saturday"],"wgCargoWeekDaysShort":["Sun","Mon","Tue","Wed","Thu","Fri","Sat"],"srfFilteredConfig":null,"simpleBatchUploadMaxFilesPerBatch":{"*":1000},"egMapsScriptPath":"/extensions/Maps/","egMapsDebugJS":false,"egMapsAvailableServices":["leaflet","googlemaps3"],"egMapsLeafletLayersApiKeys":{"MapBox":"","MapQuestOpen":"","Thunderforest":"","GeoportailFrance":""}});mw.loader.state({"site.styles":"ready","noscript":"ready","user.styles":"ready","user":"ready","user.options":"ready","user.tokens":"loading","ext.slideshow.css":"ready","ext.headertabs.styles":"ready","mediawiki.legacy.shared":"ready","mediawiki.legacy.commonPrint":"ready","jquery.makeCollapsible.styles":"ready","ext.semanticbreadcrumblinks.styles":"ready","dnz.styles":"ready","ext.srf.styles":"ready","ext.smw.style":"ready","ext.smw.tooltip.styles":"ready","mediawiki.skinning.interface":"ready","skins.vector.styles":"ready"});mw.loader.implement("user.tokens@0tffind",function($,jQuery,require,module){/*@nomin*/mw.user.tokens.set({"editToken":"+\\","patrolToken":"+\\","watchToken":"+\\","csrfToken":"+\\"});
});RLPAGEMODULES=["ext.slideshow.main","ext.headertabs","ext.headertabs.large","ext.cargo.exhibit","ext.smw.style","ext.smw.tooltips","site","mediawiki.page.startup","mediawiki.page.ready","jquery.makeCollapsible","mediawiki.searchSuggest","ext.semanticbreadcrumblinks","dnz.scripts","mmv.head","mmv.bootstrap.autostart","ext.eventLogging","skins.vector.js"];mw.loader.load(RLPAGEMODULES);});</script>
<link rel="stylesheet" href="/load.php?lang=en&amp;modules=dnz.styles%7Cext.headertabs.styles%7Cext.slideshow.css%7Cjquery.makeCollapsible.styles%7Cmediawiki.legacy.commonPrint%2Cshared%7Cmediawiki.skinning.interface%7Cskins.vector.styles&amp;only=styles&amp;skin=vector"/>
<link rel="stylesheet" href="/load.php?lang=en&amp;modules=ext.semanticbreadcrumblinks.styles%7Cext.smw.style%7Cext.smw.tooltip.styles&amp;only=styles&amp;skin=vector"/>
<link rel="stylesheet" href="/load.php?lang=en&amp;modules=ext.srf.styles&amp;only=styles&amp;skin=vector"/>
<script async="" src="/load.php?lang=en&amp;modules=startup&amp;only=scripts&amp;skin=vector"></script>
<meta name="ResourceLoaderDynamicStyles" content=""/>
<link rel="stylesheet" href="/load.php?lang=en&amp;modules=site.styles&amp;only=styles&amp;skin=vector"/>
<meta name="generator" content="MediaWiki 1.33.3"/>
<link rel="alternate" type="application/rdf+xml" title="Wylie:Skye med zhang rin po ches mdzad pa&#039;i phyag rgya chen po&#039;i lam mchog mthar thug" href="/index.php?title=Special:ExportRDF/Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;xmlmime=rdf"/>
<link rel="shortcut icon" href="/favicon.ico"/>
<link rel="search" type="application/opensearchdescription+xml" href="/opensearch_desc.php" title="gDams Ngag mDzod (en)"/>
<link rel="EditURI" type="application/rsd+xml" href="https://dnz.tsadra.org/api.php?action=rsd"/>
<link rel="license" href="https://creativecommons.org/licenses/by-nc-sa/4.0/"/>
<!-- Begin Extension:CSS --><link rel="stylesheet" href="/index.php?title=DNZheadings.css&amp;action=raw&amp;ctype=text/css&amp;css-extension=1"/><!-- End Extension:CSS -->
<link href="https://dnz.tsadra.org/index.php?title=Special:CargoExport&amp;tables=WyliePageContent&amp;&amp;fields=_pageName%2CTextAuthor%2CVolumeNumber%2CTextNumber%2CPageNumbers%2CFolioNumbers%2CTibetanContent&amp;where=_pageName%3D%22Wylie%3ASkye+med+zhang+rin+po+ches+mdzad+pa%27i+phyag+rgya+chen+po%27i+lam+mchog+mthar+thug%22&amp;order+by=%60_pageName%60%2C%60TextAuthor%60%2C%60VolumeNumber%60%2C%60TextNumber%60%2C%60PageNumbers%60&amp;limit=100&amp;format=csv" type="text/csv" rel="exhibit/data" data-ex-has-column-titles="true" data-ex-properties="label,TextAuthor,VolumeNumber,TextNumber,PageNumbers,FolioNumbers,TibetanContent" />
<!--[if lt IE 9]><script src="/load.php?lang=en&amp;modules=html5shiv&amp;only=scripts&amp;skin=vector&amp;sync=1"></script><![endif]-->
</head>
<body class="mediawiki ltr sitedir-ltr mw-hide-empty-elt ns-1004 ns-subject page-Wylie_Skye_med_zhang_rin_po_ches_mdzad_pa_i_phyag_rgya_chen_po_i_lam_mchog_mthar_thug rootpage-Wylie_Skye_med_zhang_rin_po_ches_mdzad_pa_i_phyag_rgya_chen_po_i_lam_mchog_mthar_thug skin-vector action-view">
<div id="mw-page-base" class="noprint"></div>
<div id="mw-head-base" class="noprint"></div>
<div id="content" class="mw-body" role="main">
	<a id="top"></a>
	
	<div class="mw-indicators mw-body-content">
</div>

	<h1 id="firstHeading" class="firstHeading" lang="en">Wylie:Skye med zhang rin po ches mdzad pa'i phyag rgya chen po'i lam mchog mthar thug</h1>
	
	<div id="bodyContent" class="mw-body-content">
		<div id="siteSub" class="noprint">From gDams Ngag mDzod</div>
		<div id="contentSub"></div>
		
		
		
		<div id="jump-to-nav"></div>
		<a class="mw-jump-link" href="#mw-head">Jump to navigation</a>
		<a class="mw-jump-link" href="#p-search">Jump to search</a>
		<div id="mw-content-text" lang="en" dir="ltr" class="mw-content-ltr"><div class="mw-parser-output"><div class="mw-parser-output"><p><br />
</p>
<div class="titleSection">
<div class="bookTitle">
<div class="textpdf"><center><a href="https://dnz.tsadra.org/images-dnz/e/e0/DNZVolume8_429-462_skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug.pdf" title="Upload a file" rel="nofollow"><img alt="Upload a file" src="/images-dnz/thumb/0/0a/DNZVolume8_429-462_skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug.jpg/400px-DNZVolume8_429-462_skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug.jpg" decoding="async" width="400" height="74" srcset="/images-dnz/thumb/0/0a/DNZVolume8_429-462_skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug.jpg/600px-DNZVolume8_429-462_skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug.jpg 1.5x, /images-dnz/thumb/0/0a/DNZVolume8_429-462_skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug.jpg/800px-DNZVolume8_429-462_skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug.jpg 2x" data-file-width="1795" data-file-height="332" /></a><br />
<div class="pdfcaption">Click the picture above to view the original manuscript.</div></center></div>
<p><span class="maintib">སྐྱེ་མེད་ཞང་རིན་པོ་ཆེས་མཛད་པའི་ཕྱག་རྒྱ་ཆེན་པོའི་ལམ་མཆོག་མཐར་ཐུག་</span><br /><span class="mainwy">skye med zhang rin po ches mdzad pa'i phyag rgya chen po'i lam mchog mthar thug</span><br /><span class="main">Consummate Sublime Path of Mahāmudrā, composed by Kyeme Zhang Rinpoche</span>
</p>
<span class="volInfo">Damngak Dzö Volume 8 (ཉ་) / Pages 429-462 / Folios 1a1 to 17b3</span></div>
<div class="breadcrumb catalogdata mw-collapsible mw-collapsed"><a href="/index.php/Volumes_of_the_gdams_ngag_mdzod" title="Volumes of the gdams ngag mdzod">Volumes List</a> &gt; <a href="/index.php/Gdams_ngag_mdzod_Shechen_Printing/Volume_8" title="Gdams ngag mdzod Shechen Printing/Volume 8">Volume 8</a> &gt; Text #29 (No Translation) (<a href="/index.php/Tibetan:%E0%BD%A6%E0%BE%90%E0%BE%B1%E0%BD%BA%E0%BC%8B%E0%BD%98%E0%BD%BA%E0%BD%91%E0%BC%8B%E0%BD%9E%E0%BD%84%E0%BC%8B%E0%BD%A2%E0%BD%B2%E0%BD%93%E0%BC%8B%E0%BD%94%E0%BD%BC%E0%BC%8B%E0%BD%86%E0%BD%BA%E0%BD%A6%E0%BC%8B%E0%BD%98%E0%BD%9B%E0%BD%91%E0%BC%8B%E0%BD%94%E0%BD%A0%E0%BD%B2%E0%BC%8B%E0%BD%95%E0%BE%B1%E0%BD%82%E0%BC%8B%E0%BD%A2%E0%BE%92%E0%BE%B1%E0%BC%8B%E0%BD%86%E0%BD%BA%E0%BD%93%E0%BC%8B%E0%BD%94%E0%BD%BC%E0%BD%A0%E0%BD%B2%E0%BC%8B%E0%BD%A3%E0%BD%98%E0%BC%8B%E0%BD%98%E0%BD%86%E0%BD%BC%E0%BD%82%E0%BC%8B%E0%BD%98%E0%BD%90%E0%BD%A2%E0%BC%8B%E0%BD%90%E0%BD%B4%E0%BD%82%E0%BC%8B" title="Tibetan:སྐྱེ་མེད་ཞང་རིན་པོ་ཆེས་མཛད་པའི་ཕྱག་རྒྱ་ཆེན་པོའི་ལམ་མཆོག་མཐར་ཐུག་">བོད་སྐད་</a>)&#160;&#160;<span style="float:right;"><a href="#research-info">Scroll to Research Info <i class="fas fa-angle-down"></i></a>&#160;&#160;<i>Catalog Information for this text:</i>&#160;</span>
<table class="catalogInfo mw-collapsible-content">
<tbody><tr>
<th class="meta">Tibetan Citation
</th>
<td class="meta"><a href="/index.php/%E0%BD%9E%E0%BD%84%E0%BC%8B%E0%BD%96%E0%BD%A2%E0%BE%A9%E0%BD%BC%E0%BD%93%E0%BC%8B%E0%BD%A0%E0%BD%82%E0%BE%B2%E0%BD%B4%E0%BD%A6%E0%BC%8B%E0%BD%82%E0%BE%B2%E0%BD%82%E0%BD%A6%E0%BC%8B%E0%BD%94%E0%BC%8B" class="mw-redirect" title="ཞང་བརྩོན་འགྲུས་གྲགས་པ་">ཞང་བརྩོན་འགྲུས་གྲགས་པ་</a>. <a href="/index.php/%E0%BD%A6%E0%BE%90%E0%BE%B1%E0%BD%BA%E0%BC%8B%E0%BD%98%E0%BD%BA%E0%BD%91%E0%BC%8B%E0%BD%9E%E0%BD%84%E0%BC%8B%E0%BD%A2%E0%BD%B2%E0%BD%93%E0%BC%8B%E0%BD%94%E0%BD%BC%E0%BC%8B%E0%BD%86%E0%BD%BA%E0%BD%A6%E0%BC%8B%E0%BD%98%E0%BD%9B%E0%BD%91%E0%BC%8B%E0%BD%94%E0%BD%A0%E0%BD%B2%E0%BC%8B%E0%BD%95%E0%BE%B1%E0%BD%82%E0%BC%8B%E0%BD%A2%E0%BE%92%E0%BE%B1%E0%BC%8B%E0%BD%86%E0%BD%BA%E0%BD%93%E0%BC%8B%E0%BD%94%E0%BD%BC%E0%BD%A0%E0%BD%B2%E0%BC%8B%E0%BD%A3%E0%BD%98%E0%BC%8B%E0%BD%98%E0%BD%86%E0%BD%BC%E0%BD%82%E0%BC%8B%E0%BD%98%E0%BD%90%E0%BD%A2%E0%BC%8B%E0%BD%90%E0%BD%B4%E0%BD%82%E0%BC%8B" class="mw-redirect" title="སྐྱེ་མེད་ཞང་རིན་པོ་ཆེས་མཛད་པའི་ཕྱག་རྒྱ་ཆེན་པོའི་ལམ་མཆོག་མཐར་ཐུག་">༄༅། །སྐྱེ་མེད་ཞང་རིན་པོ་ཆེས་མཛད་པའི་ཕྱག་རྒྱ་ཆེན་པོའི་ལམ་མཆོག་མཐར་ཐུག་བཞུགས་སོ༎ ༎</a>. <a href="/index.php/%E0%BD%82%E0%BD%91%E0%BD%98%E0%BD%A6%E0%BC%8B%E0%BD%84%E0%BD%82%E0%BC%8B%E0%BD%A2%E0%BD%B2%E0%BD%93%E0%BC%8B%E0%BD%94%E0%BD%BC%E0%BC%8B%E0%BD%86%E0%BD%BA%E0%BD%A0%E0%BD%B2%E0%BC%8B%E0%BD%98%E0%BD%9B%E0%BD%BC%E0%BD%91%E0%BC%8D" class="mw-redirect" title="གདམས་ངག་རིན་པོ་ཆེའི་མཛོད།">གདམས་ངག་རིན་པོ་ཆེའི་མཛོད།</a>, པོད་ ༼ཉ་༽, 429-462. ཏེ་ལི་་་རྒྱ་གར་: <a href="/index.php/%E0%BD%9E%E0%BD%BA%E0%BC%8B%E0%BD%86%E0%BD%BA%E0%BD%93%E0%BC%8B%E0%BD%91%E0%BD%94%E0%BD%BA%E0%BC%8B%E0%BD%98%E0%BD%9B%E0%BD%BC%E0%BD%91%E0%BC%8B%E0%BD%81%E0%BD%84%E0%BC%8B" class="mw-redirect" title="ཞེ་ཆེན་དཔེ་མཛོད་ཁང་">ཞེ་ཆེན་དཔེ་མཛོད་ཁང་</a>, ༡༩༩༩.
</td></tr>
<tr>
<th class="meta">Wylie Citation
</th>
<td class="meta"><a href="/index.php/Zhang_brtson_%27grus_grags_pa" class="mw-redirect" title="Zhang brtson &#39;grus grags pa">zhang brtson 'grus grags pa</a>. <a href="/index.php/Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug" class="mw-redirect" title="Skye med zhang rin po ches mdzad pa&#39;i phyag rgya chen po&#39;i lam mchog mthar thug">@#/_/skye med zhang rin po ches mdzad pa'i phyag rgya chen po'i lam mchog mthar thug bzhugs so//_//</a>. In <a href="/index.php/Gdams_ngag_mdzod_Shechen_Printing" title="Gdams ngag mdzod Shechen Printing">gdams ngag rin po che'i mdzod</a>, Volume 8 (ཉ་), 429-462. New Delhi: <a href="/index.php/Shechen_Publications" title="Shechen Publications">Shechen Publications</a>, 1999. Enlarged reprint of the 1979 edition published by <a href="/index.php/Dilgo_Khyentse_Rinpoche" class="mw-redirect" title="Dilgo Khyentse Rinpoche">Dilgo Khyentse Rinpoche</a> from prints from the <i>dpal spungs</i> xylographs.
</td></tr>
<tr>
<th class="meta">Translator
</th>
<td class="meta">
</td></tr>
<tr>
<th class="meta">Topics
</th>
<td class="meta">grol byed khrid dngos
</td></tr>
<tr>
<th class="meta">Colophon
</th>
<td><span style="padding:5px 0;line-height:1.6em;">No colophon</span><br />
<p>No colophon
</p>
</td></tr>
<tr>
<td>Footnotes<br />
</td></tr>
<tr>
<td colspan="2"><big>Further Cataloging data:</big>
<div class="inner col2 metaInner">
<p><b>Title Page (ཁ་ཤོག་):</b>
</p>
<dl><dd><ul><li>Line 1: ༄༅། །སྐྱེ་མེད་ཞང་རིན་པོ་ཆེས་མཛད་པའི་ཕྱག་རྒྱ་ཆེན་པོའི་ལམ་མཆོག་མཐར་ཐུག་བཞུགས་སོ༎ ༎</li></ul>
<dl><dd><dl><dd>@#/_/skye med zhang rin po ches mdzad pa'i phyag rgya chen po'i lam mchog mthar thug bzhugs so//_//</dd></dl></dd></dl>
<ul><li>Left side print: Blank</li></ul>
<dl><dd><dl><dd></dd></dl></dd></dl>
<ul><li>Right side print: 429</li></ul>
<dl><dd><dl><dd></dd></dl></dd></dl></dd></dl>
<p><b>First Page Title(s):</b>
</p>
<dl><dd><ul><li>རྒྱ་གར་སྐད་དུ། No title</li></ul>
<dl><dd><dl><dd></dd></dl></dd></dl>
<ul><li>བོད་སྐད་དུ། No title</li></ul>
<dl><dd><dl><dd></dd></dl></dd></dl></dd></dl>
<p><b>Description of pages:</b>
</p>
<ul><li><b>Side A:</b></li></ul>
<dl><dd><ul><li>གཡོན་:  ཉ་ ཕྱག་ (གྲངས་ཀ་) ཆེན་</li></ul>
<dl><dd>Left:  nya phyag (tibfolio#) chen</dd></dl>
<ul><li>གཡས་:  (#) གདམས་ངག་མཛོད་བཀའ་བརྒྱུད་</li></ul>
<dl><dd>Right: (#) gdams ngag mdzod bka' brgyud</dd></dl></dd></dl>
<ul><li><b>Side B:</b></li></ul>
<dl><dd><ul><li>གཡོན་:  ཚལ་ལུགས་</li></ul>
<dl><dd>Left: tshal lugs</dd></dl>
<ul><li>གཡས་:  (#)</li></ul>
<dl><dd>Right: (#)</dd></dl></dd></dl>
<p><b>Volume #:</b>  8 (ཉ་)
</p><p><b>Begin-End Pages (Western):</b> 429-462
</p><p><b>Begin Tibetan page and line #</b>: 1a1
</p><p><b>End Tibetan page and line #</b>: 17b3
</p><p><b>Total # of pages (Western):</b> 34
</p><p><b>Total # of pages (Tibetan):</b> 17 folios
</p><p><b>Number of lines per page:</b>  7
</p>
</div>
</td></tr></tbody></table>
</div></div>
<div class="textsnav" style="float:left;"><i><a href="/index.php/%27pho_ba_don_gyi_grong_%27jug" class="mw-redirect" title="&#39;pho ba don gyi grong &#39;jug"><i class="fas fa-angle-left"></i> Previous Text<i></i></a></i></div><div class="textsnav" style="float:right;"><i><a href="/index.php/Phyag_rgya_chen_po_sgom_ma_mo%27i_sngon_%27gro_dngos_gzhi_zhang_rin_po_ches_mdzad_pa" class="mw-redirect" title="Phyag rgya chen po sgom ma mo&#39;i sngon &#39;gro dngos gzhi zhang rin po ches mdzad pa">Next Text <i class="fas fa-angle-right"></i> </a></i></div>
<div style="clear: both;"></div>
<div style="display: none;">
<p><br />
</p>
<pre><span class="smw-highlighter" data-type="4" data-state="inline" data-title="Warning" title="Property &quot;Author&quot; has a restricted application area and cannot be used as annotation property by a user."><span class="smwtticon warning"></span><span class="smwttcontent">Property "Author" has a restricted application area and cannot be used as annotation property by a user.</span></span>
</pre>
<p><br />
</p>
</div>
<div id="headertabs" class="large"><span class="ht-editsection" id="edittab">[<a href="" title="Edit tab">edit</a>]</span><ul><li class="selected" ><a href="#Tibetan_Text">Tibetan Text</a></li>
<li class="unselected"><a href="#Wylie_Text">Wylie Text</a></li>
</ul><div id="Tibetan_Text" class="section-1"><div>
<div id="TibetanContent"><div class="folio"><span class="shoglhe">༤༢༩</span> སྐྱེ་མེད་ཞང་རིན་པོ་ཆེས་མཛད་པའི་ཕྱག་རྒྱ་ཆེན་པོའ་ལམ་མཆོག་མཐར་ཐུག་བཞུགས་སོ།། །།
</div>
<div class="folio"><span class="shoglhe">༤༣༠</span>དཔལ་ལྡན་བླ་མ་རྗེ་བཙུན་དམ་པ་རྣམས་ལ་ཕྱག་འཚལ་ལོ། །དུས་གསུམ་རྒྱལ་བ་མ་ལུས་ཐམས་ཅད་ཀྱི། །ཐུགས་རྗེའི་ཕྲིན་ལས་མཐར་ཐུག་དབང་བསྐུར་བའི། །རྟོགས་ལྡན་བླ་མའི་ཞབས་ལ་གུས་བཏུད་ནས། །སྡེ་སྣོད་རྒྱུད་སྡེ་ཐེག་མཆོག་མཐའ་དག་གི་།བཅུད་ཀྱི་ཡང་སྙིང་བདེ་གཤེགས་ཀུན་གྱི་ཐུགས། །རྣལ་འབྱོར་དབང་ཕྱུག་ཐུགས་ནས་ཐུགས་སུ་བརྒྱུད། །ཟུར་མཚོན་རྩེ་གཅིག་སྐྱོན་བྲལ་སྤྲོ་བས་འགོད། །གཞན་དོན་སྦྱངས་སྟོབས་བདག་ལ་མེད་མོད་ཀྱི། །དམ་ཆོས་རྗེས་འབྲངས་གུས་པའི་བློ་གྲོས་ཅན། །སློབ་མས་རབ་བསྐུལ་བརྩོན་འགྲུས་གྲགས་པ་ཡིས། །རྒྱལ་བ་སྲས་བཅས་མ་ལུས་སྐྱེད་པའི་ཡུམ། །སྦྱངས་ཅན་སྐལ་ལྡན་རྣམས་ཀྱིས་རྟོགས་བྱ་བ། །རྗེ་བཙུན་བརྒྱུད་པ་རྣམས་ཀྱི་ཐུགས་ཀྱི་མཛོད། །ལུང་རིག་མན་ངག་མ་ལུས་ཐེག་པའི་བཅུད། །ངེས་དོན་མཐར་ཕྱིན་སྙིང་པོ་ཆོས་ཀྱི་སྐུ། །ངོ་བོ་ཉིད་ཀྱིས་རྣམ་དག་འོད་གསལ་དབྱིངས། །དུས་གསུམ་རྒྱལ་བ་བྱོན་རུང་མ་བྱོན་རུང་། །འཕགས་པའི་ཚོགས་ཀྱིས་རྟོགས་རུང་མ་རྟོགས་རུང་། །ཐུབ་པ་རྣམས་ཀྱིས་གསུངས་རུང་མ་གསུངས་རུང་། །དགོངས་འགྲེལ་མཁན་པོས་དཀྲོལ་རུང་མ་བཀྲོལ་རུང་། །ཆོས་ཉིད་
</div>
<div class="folio"><span class="shoglhe">༤༣༡</span>འོད་གསལ་སྤྲོས་བྲལ་རྣམ་དག་འདི། །ཡེ་ནས་ལྷུན་གྲུབ་འཕེལ་འགྲིབ་མེད་པར་གནས། །ནམ་མཁའ་དག་ལ་འཇིག་རྟེན་ཆགས་འཇིག་གི་།མེ་ཡིས་བསྲེགས་དང་རླུང་གིས་གཏོར་ལ་སོགས། །བསྐལ་པ་དཔག་མེད་མང་པོར་གནོད་བྱས་ཀྱང་། །མཁའ་ལ་མི་གནོད་འཕེལ་འགྲིབ་མེད་པ་ལྟར། །ཉི་འོད་ཡེ་གསལ་སྤྲིན་གྱིས་རབ་བསྒྲིབས་པས། །མུན་པར་འཐིབས་དང་སྤྲིན་ཚོགས་ཡལ་བའི་ཚེ། །གསལ་བར་གྱུར་བའི་འཕེལ་འགྲིབ་ལྟར་སྣང་གི་།ཉི་མའི་སྙིང་པོ་འཕེལ་དང་འགྲིབ་མི་སྲིད། །དེ་ལྟར་གནས་པའི་འགྱུར་མེད་ཆོས་སྐུ་འདི། །རང་གི་སེམས་ལས་མ་གཏོགས་གཞན་ན་མེད། །སྣ་ཚོགས་འཁོར་འདས་མ་ལུས་སེམས་ལ་ཤར། །རང་སེམས་མ་རྟོགས་ཕྱིན་ལོག་འཁྲུལ་སྣང་གིས། །དཀྲུགས་པས་འཁོར་བའི་སྣོད་བཅུད་སྡུག་བསྔལ་འཕེལ། །རང་སེམས་ངེས་རྟོགས་མྱ་ངན་འདས་པ་ཡི། །ཡེ་ཤེས་མཐའ་ཡས་བདེ་བ་ཆེན་པོ་ཤར། །དེ་ཕྱིར་མ་ལུས་རང་གི་སེམས་ཉིད་ལས། །འཕྲོས་ཕྱིར་རང་སེམས་ཆོས་ཉིད་ངོ་ཤེས་ན། །སེམས་ཅན་ཀུན་གྱི་ཆོས་ཉིད་ཤེས་པར་འགྱུར། །དེ་ཤེས་མྱ་ངན་འདས་སོགས་ཆོས་ཀུན་ཤེས། །ཆོས་ཀུན་ཡོངས་ཤེས་ཁམས་གསུམ་ཀུན་ལས་འདའ། །གཅིག་ཤེས་པས་ནི་
</div>
<div class="folio"><span class="shoglhe">༤༣༢</span>ཀུན་ལ་མཁས་པར་འགྱུར། །རྩ་བ་འགྱེལ་བས་ལོ་འདབ་ངང་གིས་འགྱེལ། །དེ་ཕྱིར་རང་སེམས་གཅིག་པུ་གཏན་ལ་དབབ། །ཀུན་གྱི་ས་བོན་རང་སེམས་གནས་ལུགས་འདི། །རྒྱལ་བ་སྲས་བཅས་ཀུན་གྱི་ཐུགས་དང་ནི། །ཡེ་ནས་ཁྱད་མེད་སྐྱེ་མེད་ཆོས་སྐུར་གནས། །བེམ་པོ་མ་ཡིན་རང་རིག་རང་གིས་གསལ། །དངོས་པོར་མ་གྲུབ་མདོག་དབྱིབས་ཚད་ཀྱིས་སྟོང་། །དངོས་མེད་མ་ཡིན་རྐྱེན་གྱིས་ཅིར་ཡང་འཆར། །རྟག་པར་མི་འགྱུར་ངོ་བོ་ཉིད་ཀྱིས་སྟོང་། །ཆད་པར་མི་འགྱུར་རང་གསལ་ངོ་བོ་ཉིད། །བདག་ཏུ་མ་གྲུབ་བརྟགས་ན་སྙིང་པོ་མེད། །བདག་མེད་མ་ཡིན་སྤྲོས་བྲལ་བདག་ཉིད་ཆེ། །མཐའ་རྣམས་མ་གྲུབ་འཛིན་པ་གང་ཡང་མེད། །དབུ་མར་མ་གྲུབ་ལྟོས་པ་ཀུན་ལས་དབེན། །དཔེ་ཡི་མིང་དང་མཚོན་བྱའི་ངོས་བཟུང་མེད། །དཔེ་མེད་ནམ་མཁའ་ལྟ་བུའོ། ༈ །ཚིག་དུ་མ་གྲུབ་བརྗོད་པས་བསྙད་དུ་མེད། །ཚིག་བྲལ་མ་ཡིན་བརྗོད་པ་ཀུན་གྱི་རྒྱུ། །ཡོད་དང་མེད་དང་བདེན་དང་བརྫུན་པ་དང་། །སྟོང་དང་མི་སྟོང་ཞི་དང་མ་ཞི་དང་། །སྤྲོས་པ་ཡོད་དང་སྤྲོས་པ་མེད་པ་དང་། །བསམ་དུ་ཡོད་དང་བསམ་གྱིས་མི་ཁྱབ་དང་། །བདེ་དང་སྡུག་དང་དམིགས་པ་ཡོད་མེད་དང་། །གཉིས་དང་གཉིས་མེད་བློ་ལས་འདས་མ་འདས། །དབེན་དང་མི་དབེན་གྲུབ་དང་མ་གྲུབ་དང་། །དག་དང་མ་དག་ལྷུན་གྱིས་གྲུབ་མ་གྲུབ། །དེ་འདྲའི་ཚིག་ཚོགས་བརྗོད་པས་ཐུག་པ་མེད། །ཇི་ཙམ་ཟབ་པའི་རྗོད་པའི་ཚིག་ཚོགས་ཀྱིས། །རྣམ་གྲངས་དུ་མར་བརྗོད་པར་བྱས་གྱུར་ཀྱང་། །སེམས་ཀྱི་གནས་ལུགས་ཐོག་ཏུ་ཕེབས་མི་སྲིད། །ཇི་ཙམ་མཁས་ཤིང་ཟབ་པའི་བརྟགས་དཔྱད་ཀྱིས། །བསྐལ་པ་དཔག་མེད་མང་པོར་བརྗོད་བྱས་ཀྱང་། །རང་བཞིན་གཉུག་མ་བརྟག་པའི་ཡུལ་མིན་ཕྱིར། །སེམས་ཀྱི་གནས་ལུགས་རྟོགས་པ་མི་སྲིད་དོ། །དཔེར་ན་རྒྱ་མཚོར་ཤར་བའི་གཟའ་སྐར་དེ། །དར་ཚགས་ཇི་ཙམ་བཟང་བས་བཙགས་བྱས་ཀྱང་། །གཟའ་སྐར་དངོས་པོ་དམིགས་སུ་མེད་
</div>
<div class="folio"><span class="shoglhe">༤༣༣</span>པའི་ཕྱིར། །གཟའ་སྐར་གཅིག་ཀྱང་ཟིན་པ་མི་སྲིད་དོ། །ཇི་སྲིད་ཚིག་ཏུ་བརྗོད་པ་དེ་སྲིད་དུ། །མིང་འདོགས་ཇི་ཙམ་ལེགས་རུང་གནས་ལུགས་མིན། །ཇི་སྲིད་ཡིད་ཀྱིས་དཔྱད་བཟོད་དེ་སྲིད་དུ། །ཇི་ཙམ་ཟབ་པར་རྟོགས་ཀྱང་གནས་ལུགས་མིན། །བལྟ་བྱ་ལྟ་བྱེད་གཉིས་འཛིན་དེ་སྲིད་དུ། །གཉིས་སུ་མེད་པའི་གནས་ལུགས་རྟོགས་མི་སྲིད། །མདོར་ན་ཡིན་སྙམ་མཐའ་དག་ཞེན་པའི་རྩ། །ཞེན་པའི་རྩ་བས་འཁོར་བ་མཐའ་དག་སྤེལ། །སྟོང་པ་ཉིད་ཡིན་སྙམ་དུ་འདུ་ཤེས་དང་། །མཚན་མ་མེད་དང་སྨོན་པ་མེད་སྙམ་དང་། །ངོས་བཟུང་མེད་སྙམ་རྣམ་པར་དག་སྙམ་དང་། །སྐྱེ་བ་མེད་སྙམ་དམིགས་སུ་མེད་སྙམ་དང་། །རང་བཞིན་མེད་སྙམ་སྤྲོས་པས་དབེན་སྙམ་དང་། །ངག་དང་ཡིད་དཔྱོད་ཡུལ་མིན་སྙམ་པ་དང་། །མ་བྱས་ལྷུན་གྱིས་གྲུབ་པ་སྙམ་ལ་སོགས། །ཇི་ཙམ་ཟབ་ཅིང་སྟོང་པར་འདུ་ཤེས་ཀྱང་། །རློམས་སེམས་མཚན་མ་དག་ལས་མ་གཡོས་པས། །མཚན་མའི་ཞེན་པས་ཕྱིར་ཞིང་དམན་པར་ལྷུང་། །དམན་པའི་ལས་ཀྱིས་རྣམ་སྨིན་རྒྱུན་མི་འཆད། །འཁོར་གཅོད་མི་འབྱིན་ཕྱིར་ཞིང་ནད་རབ་ལྡང་། །བློས་བྱས་ལྟ་བ་མཁན་གྱི་སྒོམ་ཆེན་རྣམས། །ཕྱོགས་འཛིན་ཞེན་པའི་ནད་གཅོད་ཞུགས་པར་མཆིས། །སྙམ་བྲལ་ལྷན་ཅིག་སྐྱེས་པར་མཁྱེན་པར་མཛོད། །དྲང་བའི་དོན་དུ་སྒྲོ་བཏགས་ཙམ་དུ་ཟད། །གནས་ལུགས་ངེས་དོན་འདི་ཡིན་ཞེས་བྱ་བ། །ཐུབ་པས་ཀྱང་ནི་གཟིགས་པ་ཡོད་མི་སྲིད། །ཁོ་བོས་སྨྲས་པ་འདིས་ཀྱང་མི་དཔོགས་ཏེ། །མཛུབ་མོས་ཟླ་བ་མཚོན་པ་བཞིན་དུ་རྟོགས། །དེ་ལྟར་ཤེས་ན་ཐ་སྙད་ཚིག་ཚོགས་ཀྱིས། །སྒྲིབ་པར་མི་འགྱུར་ཚིག་གི་སྐྱོན་མི་གོས། །དེ་ཕྱིར་ཚིག་དང་བརྟག་དཔྱད་མི་སྤང་ཞིང་། །དོན་དུ་རློམ་པས་ཞེན་པ་ཡང་མི་བྱ། །དེ་ལྟ་བུ་ཡི་རང་སེམས་ཆོས་ཉིད་དེ། །ཉོན་མོངས་རྣམ་རྟོག་ཕུང་པོ་ཁམས་དང་ནི། །སྐྱེ་མཆེད་ལ་སོགས་སེམས་ཅན་མཐའ་མཉམ་དང་། །ས་རྡོ་རྩི་ཤིང་ལ་སོགས་སྣོད་ཀུན་ཁྱབ། །
</div>
<div class="folio"><span class="shoglhe">༤༣༤</span>མདོར་ན་ཕྱི་ནང་དངོས་པོ་ལ་སོགས་པ། །མ་ལུས་ལུས་པ་མེད་པ་ཀུན་ལ་ཁྱབ། །ཁྱབ་ཀྱང་ཁྱབ་བྱ་ཁྱབ་བྱེད་གཉིས་སུ་མེད། །བདག་ཉིད་ཆེན་པོ་གཅིག་གི་ཆོ་འཕྲུལ་ཡིན། །རྒྱ་མཚོར་ཤར་བའི་གཟའ་སྐར་ཐམས་ཅད་ལ། །རྒྱ་མཚོས་ཁྱབ་མོད་གཉིས་སུ་དབྱེར་མི་ཕྱེད། །ཆུ་ཉིད་འཁྱམས་པའི་རྦ་རླབས་ཐམས་ཅད་ལ། །ཆུ་ཡིས་ཁྱབ་མོད་ཇི་ལྟར་དབྱེ་རུ་མེད། །བར་སྣང་དག་ལ་སྨིག་རྒྱུ་གཡོ་བ་ལ། །བར་སྣང་དག་གིས་ཁྱབ་མོད་དབྱེར་མི་ཕྱེད། །གསེར་ལས་བྱས་པའི་སྐུ་དང་རྒྱན་ལ་སོགས། །གསེར་གྱིས་ཁྱབ་མོད་ཇི་ལྟར་དབྱེར་མི་ཕྱེད། །བུ་རམ་ལས་བྱས་འགྲོ་དྲུག་གཟུགས་བརྙན་ལ། །བུ་རམ་དག་གིས་ཁྱབ་སྟེ་དབྱེར་མི་ཕྱེད། །འཇའ་ཚོན་དག་ལས་ནམ་མཁའ་ལོགས་ན་མེད། །ནམ་མཁའ་ལས་ཀྱང་གཞའ་ཚོན་གཞན་ན་མིན། །གཞའ་ཚོན་ནམ་མཁའ་མཁའ་ཉིད་གཞའ་ཚོན་ནོ། །ཐ་དད་མ་ཡིན་དབྱེར་མེད་བཅད་དུ་མེད། །དེ་བཞིན་སེམས་དང་སྣ་ཚོགས་དབྱེར་མི་ཕྱེད། །སེམས་དང་སྟོང་པ་མི་ཕྱེད་སྟོང་པ་དང་། །བདེ་བ་མི་ཕྱེད་ཆེན་པོ་མཉམ་པ་ཉིད། །དེ་བཞིན་སྲིད་དང་མྱང་འདས་དབྱེར་མི་ཕྱེད། །དེ་ལྟར་ཁྱབ་པའི་སེམས་ཉིད་ཕྱག་རྒྱ་ཆེ། །རང་བཞིན་སྟོང་པས་ཅིར་ཡང་ངོས་བཟུང་མེད། །མཚན་ཉིད་རིག་པའི་ཆོ་འཕྲུལ་ཅིར་ཡང་གསལ། །ངོ་བོ་དབྱེར་མེད་ཟུང་འཇུག་རྡོ་རྗེ་སེམས། །ཟད་མེད་སྟོར་མེད་རླག་མེད་སུས་ཀྱང་ནི། །འཕྲོག་པར་མི་ནུས་ནམ་མཁའ་མཛོད་ཀྱི་སེམས། །དྲི་མས་མ་གོས་ཤེལ་ལྟར་དག་པའི་སེམས། །རང་རིག་རང་གསལ་མར་མེ་ལྟ་བུའི་སེམས། །རང་བཞིན་འོད་གསལ་བྱང་ཆུབ་སྙིང་པོའ་སེམས། །རྒྱུན་ཆད་མེད་པ་ཆུ་བོ་ལྟ་བུའི་སེམས། །ངོས་བཟུང་མེད་པ་བར་སྣང་ལྟ་བུའི་སེམས། །ཕྱི་ནང་མེད་པ་ཡེ་ཤེས་ཟང་ཐལ་སེམས། །འཁར་གཞོང་གཙང་མ་ཆུ་ཡིས་བཀང་བ་འདྲ། །བག་ཆགས་གཟུགས་བརྙན་མ་ལུས་འཚང་བའི་སེམས། །མེ་ལོང་གཡའ་མེད་ཕྱིས་པའི་ངོས་དང་འདྲ། །ལྟ་བའི་ལེའུའོ། ༈ །དེ་ལྟར་གནས་པའི་རང་སེམས་གཉུག་
</div>
<div class="folio"><span class="shoglhe">༤༣༥</span>མ་དེ། །མ་རྟོགས་ལོག་པར་རྟོག་པའི་རྐྱེན་དབང་གིས། །བདག་དང་བདག་གིར་འཛིན་པའི་སྒྲོ་བཏགས་ནས། །ཕྱིན་ཅི་ལོག་པའི་མཐུ་ཡིས་ཉོན་མོངས་དང་། །རྣམ་པར་རྟོག་པའི་ཚོགས་རྣམས་རབ་ཏུ་འཕེལ། །དེ་ཡིས་ལས་བསགས་ལས་ཀྱི་རྣམ་སྨིན་གྱིས། །འཁོར་བའི་ཆུ་བོ་མི་བཟད་རྦ་ཀློང་དུ། །སྐྱེ་ཤི་ལ་སོགས་སྡུག་བསྔལ་མི་བཟད་པས། །གཡེངས་ཤིང་གཡེངས་ཤིང་རྒྱུན་ཆད་མེད་པར་མནན། །འགྲོ་བ་རིགས་དྲུག་སྣང་བ་སྣ་ཚོགས་ལ། །ལོག་པར་མཐོང་བའི་བག་ཆགས་སྣ་ཚོགས་ཀྱིས། །སེམས་ལ་ཚང་བྱས་རྣམ་པར་རྟོག་པ་སྤེལ། །ཕྱིན་ཅི་ལོག་གི་སྤྱོད་ངན་སྣ་ཚོགས་ཀྱིས། །བཟོད་གླགས་མེད་པའི་སྡུག་བསྔལ་སྣ་ཚོགས་ལ། །རྒྱུན་ཆད་མེད་པར་ཡང་དང་ཡང་དུ་མྱོང་། །མྱོང་བ་ཉིད་ཀྱིས་གཏི་མུག་ཕྱིར་ཕྱིར་འཕེལ། །མ་གོ་ལུས་ཀྱིས་འདོད་ཆགས་ཁོང་ཁྲོ་དང་། །ང་རྒྱལ་ཞེ་འདོད་སེར་སྣ་ལ་སོགས་ཀྱིས། །རང་སེམས་ཡང་ནས་ཡང་དུ་དཀྲུགས་པར་བྱེད། །ཀྱེ་མ་འཁོར་བ་འདི་ལ་སུ་ཡིད་གཏོད། །རང་སེམས་གཉུག་མའི་གནས་ལུགས་རྟོགས་གྱུར་ན། །ལོག་པར་རྟོག་པའི་མུན་པ་སངས་པར་འགྱུར། །བདག་འཛིན་ཉོན་མོངས་ཞེན་པ་ལས་གྲོལ་ཏེ། །ལས་དང་སྡུག་བསྔལ་ཀུན་ལས་ངེས་པར་ཐར། །ཡེ་ནས་གནས་པའི་ཆོས་སྐུ་མངོན་དུ་གྱུར། །སྨོན་ལམ་འཕེལ་བས་གཞན་དོན་འབད་མེད་འགྲུབ། །རྒྱུ་བདེ་ལམ་བདེ་འབྲས་བུའི་དུས་སུ་བདེ། །མྱ་ངན་འདས་པའི་རྟེན་འབྲེལ་དང་རེ་སྤྲོ། །རྒྱུ་དང་ལམ་དང་འབྲས་བུར་སྡུག་བསྔལ་བའི། །ཁམས་གསུམ་འཁོར་བའི་སྡུག་བསྔལ་ཞེ་རེ་འཇིགས། །དེས་ན་འཁོར་བའི་འདམ་ལས་བྲོས་ནས་ནི། །མྱ་ངན་འདས་པའི་སྐམ་སར་ཅིས་མ་བསྙག །མྱ་ངན་འདས་པའི་ཆོས་ལ་གང་སྤྲོ་དེས། །དང་པོར་ཆོས་ལ་ཞུགས་མ་ཐག་ནས་ཀྱང་། །དད་པ་དགེ་བའི་ཕྱོགས་སུ་བློ་སོང་བས། །བཞིན་མདོག་ངན་ཡང་ཀུན་གྱི་ཡིད་འོང་ན། །བཞིན་ལྡན་ཆོས་ལ་ཞུགས་རྣམས་སྨོས་ཅི་དགོས། །སྙན་གྲགས་སྤངས་ཀྱང་ཀུན་གྱིས་
</div>
<div class="folio"><span class="shoglhe">༤༣༦</span>སྙན་པ་སྒྲོག །བཀུར་བསྟི་སྤངས་ཀྱང་ཀུན་གྱིས་བཀུར་བསྟི་བྱེད། །དམའ་ས་བཟུང་ཡང་ཀུན་གྱིས་གོང་དུ་འཁུར། །སྡུག་བསྔལ་བསྒྲུབས་ཀྱང་མི་ཚེ་སྐྱིད་ལ་སྐྱེལ། །དབུལ་པོར་གྱུར་ཀྱང་ལོངས་སྤྱོད་ཡོ་ལང་བྱེད། །ལྟོ་གོས་འབད་པ་མེད་པར་ཤུགས་ལ་འབྱུང་། །གཅིག་པུར་བྲོས་ཀྱང་འཁོར་སློབ་ཚོགས་དང་འཕྲད། །སྐྲོད་པ་མེད་ཀྱང་ལོག་འདྲེན་བགེགས་རྣམས་འབྲོས། །བོས་པ་མེད་ཀྱང་ལྷ་དང་ཆོས་སྐྱོང་འདུ། །ཆགས་སྡང་ང་རྒྱལ་སོགས་ཀྱིས་ཀུན་བསླངས་ནས། །ཁྲམ་ཟོལ་གཡོ་སྒྱུ་གཙོ་བོར་སྤྱད་བྱས་ཀྱང་། །ཐོས་པ་ལ་སོགས་ཡོན་ཏན་དམ་དུམ་ཀུན། །ཆུད་མི་ཟ་བར་ཡོན་ཏན་ཚོད་ཀ་ལ། །ལོངས་སྤྱོད་བྱེད་པ་རྣམས་ལ་མངོན་སུམ་གཟིགས། །ང་རྒྱལ་ལ་སོགས་ཉོན་མོངས་མཉམ་པོ་ལ། །ཐོས་པ་བག་ཙམ་བྱས་དེས་མི་ཆེན་བྱེད། །དགེ་བའི་གཟུགས་བརྙན་དམ་དུམ་སྤྱོད་པ་ཀུན། །ཡོན་ཏན་དམ་དུམ་ཀུན་ཀྱང་མི་སླུ་ན། །དམ་ཆོས་གཤའ་མར་སྤྱོད་རྣམས་སྨོས་ཅི་དགོས། །བདག་པོ་མེད་པའི་རི་བྲག་ལུང་སྟོང་ན། །ཚུལ་འཆོས་མེད་པའི་སྤྱོད་པ་བག་རེ་ཡངས། །མི་དྲན་མེད་པའི་སྐྱིད་ཤ་ཨ་རེ་མནོག །འཕྱ་ལྟོས་མེད་པའི་རི་དྭགས་འགྲོགས་རེ་བདེ། །ཚུལ་ཁྲིམས་གཙང་མའི་ཟས་གོས་དྲོ་ལ་མཛེས། །མ་ཆགས་ཆོག་ཤེས་ནོར་རྫས་ཟད་པ་མེད། །བཟོད་པའི་གོ་ཆ་འཐུག་ཅིང་སྲ་ལ་ཡང་། །ཤུགས་ཀྱིས་མགྱོགས་པའི་བརྩོན་འགྲུས་རྟ་རེ་བཟང་། །བྱིན་ཅན་བླ་མ་དཀོན་མཆོག་སྐྱབས་རེ་བཟང་། །ཐབས་ལམ་གནད་ཀྱི་གདམས་ངག་ཉམས་རེ་དགའ། །བདེ་གསལ་མི་རྟོག་ཏིང་འཛིན་ཞེ་རེ་ཞིམ། །རང་རིག་དྲི་མེད་སྟོང་པ་འོད་རེ་གསལ། །གཞི་མེད་ཅིར་ཡང་འཆར་བ་རྒོད་རེ་བྲོ། །གང་ཤར་དབྱིངས་ལ་མ་གཡོས་བློ་རེ་བདེ། །ཉམས་མྱོང་བདུད་རྩིས་ཚིམས་པས་ཁ་རེ་ངོམས། །སྤྲོས་བྲལ་ནང་ནས་ཤར་བས་སེམས་རེ་གཙང་། །རྟོག་པའི་རང་བཞིན་ཤེས་པས་ཐག་རེ་ཆོད། །རིག་པའི་མཛོད་ལ་དབང་ཕྱུག་ཞེ་རེ་ཕྱུག །སྣང་སྲིད་ཆོས་སྐུར་ལོངས་སྤྱོད་ཨ་རེ་སྐྱིད། །སྣང་
</div>
<div class="folio"><span class="shoglhe">༤༣༧</span>གྲགས་ཁ་ལ་སྒྱུར་བས་དབང་རེ་ཆེ། །ལོག་རྟོག་བདུད་དམག་ཐུལ་བས་ཁ་རེ་དྲག །འཁོར་བའི་དོང་ནས་ཐེན་པས་ཕོ་རེ་ཤོར། །འགྲོ་དོན་ཤུག་ཀྱིས་འགྲུབ་པས་ཕན་རེ་ཆེ། །བདེ་ཆེན་ཐང་ལ་རྒྱུག་པས་བང་རེ་མགྱོགས། །དེ་སོགས་སྒྲུབ་ལ་བརྩོན་པའི་ཡོན་ཏན་རྣམས། །བསྐལ་པར་བརྗོད་ཀྱང་ཟད་མེད་བརྗོད་མི་ལང་། །སྒྲུབ་ལ་བརྩོན་པའི་ཡོན་ཏན་དེ་འདྲ་ན། །དྲོད་རྟགས་ཐོབ་པའི་ཡོན་ཏན་སྨོས་ཅི་དགོས། །རྫུ་འཕྲུལ་སྟོབས་དང་མངོན་ཤེས་ལ་སོགས་པའི། །ཡོན་ཏན་བསྐལ་པར་བརྗོད་ཀྱང་ཐུག་པ་མེད། །དྲོད་རྟགས་ཐོབ་པའི་ཡོན་ཏན་དེ་འདྲ་ན། །སྐུ་གསུམ་མངོན་གྱུར་ཡོན་ཏན་སྨོས་ཅི་དགོས། །བླ་མེད་ཡེ་ཤེས་བསམ་ཡས་ལ་སོགས་པའི། །རྒྱལ་བའི་ཡོན་ཏན་བརྗོད་པས་ཟད་མི་སྲིད། །འཁོར་འདས་སོ་མཚམས་ཤན་དབྱེ་བའི་ལེའུའོ། ༈ །ཇི་ཙམ་ཚིག་ལ་མནོ་ཞིང་དཔྱོད་མཁས་ཀྱང་། །ཉམས་སུ་མ་བླངས་ནང་ནས་མ་ཤར་བས། །བློ་ཡི་བརྟགས་པས་གནས་ལུགས་རྟོགས་མི་སྲིད། །གནས་ལུགས་མ་རྟོགས་བག་ཆགས་འབྱོང་མི་སྲིད། །དེ་ཕྱིར་ཚིག་དང་རྟོག་གེའི་ཤེས་རབ་ལ། །མ་ཞེན་བླ་མའི་གདམས་ངག་ཉམས་སུ་ལོང་། །ནེ་ཚོའ་འདོན་པ་སག་ཤིའི་གླུར་སོང་ནས། །བདག་གཞན་མ་མཐོང་གཡང་སར་ལྷུང་ཉེན་གདའ། །དམ་པའི་གདམས་ངག་ཉམས་སུ་བླང་བའི་ཚེ། །ལུས་དང་སྲོག་ལ་མ་ཆགས་བྱ་བ་ཐོང་། །ལྟོག་འཁྱགས་ནའམ་མུ་གེས་ཤི་ཡང་བླའི། །ཐམས་ཅད་རྨི་ལམ་ཡིན་གྱིས་བོར་ལ་ཐོབ། །ཀུན་གྱིས་བརྙས་དང་གྲགས་ངན་ཕོག་ཀྱང་རུང་། །དམན་ས་བཟུང་ལ་སྒྲུབ་པ་སྙིང་པོར་འབུངས། །འཇིག་རྟེན་བྱ་བ་མ་ཐེངས་པ་ཡི་རྒྱུ། །འཁྱགས་གྲིར་ལྟོགས་གྲིར་ཤི་ཡི་དོགས་པས་ལན། །སྤྲང་བན་ཞང་གི་ཡོན་ཏན་བག་ཙམ་འདི། །ལུས་སྲོག་འབེན་དུ་བཙུགས་པའི་བཀའ་དྲིན་ལགས། །ནོར་རྫས་ཁབ་སྐུད་ཡན་ཆད་སྤངས་གྱུར་ཀྱང་། །འཚོ་བའི་སེམས་ཁྲལ་བྱེད་ན་སྤངས་པ་མིན། །ང་མི་འདོད་ཀྱི་བསམ་པ་མ་སྤངས་ན། །འཇིག་རྟེན་བྱ་བ་
</div>
<div class="folio"><span class="shoglhe">༤༣༨</span>ཐོངས་པའི་དུས་མི་མཆི། །འཇིག་རྟེན་མཐའ་དག་བློ་ཡིས་མ་བཏང་ན། །གཏོང་ཕོད་བྱས་དང་ཚུལ་ཁྲིམས་བསྲུངས་པ་དང་། །བླ་མ་མཆོད་དང་དབེན་པ་བསྟེན་པ་དང་། །བསམ་གཏན་འབད་དང་ཉམས་མྱོང་བཟང་སྙམ་དང་། །ཤེས་རབ་ཆེ་དང་རྟོགས་པ་མཐོ་ལ་སོགས། །དགེ་སྦྱོར་ཅི་བྱས་ངལ་བ་དོན་མེད་ཡིན། །འཇིག་རྟེན་བློ་ཡིས་གཏོང་བ་མ་གོ་ན། །ལྷ་མིའི་བདེ་སྐྱིད་ལ་ཡང་མི་བསམ་ན། །ཚེ་འདིའི་སྐྱིད་སྡུག་བསམ་པ་སྨོས་ཅི་འཚལ། །ཇི་སྲིད་རྣམ་རྟོག་མ་ཟད་བར་དུ་ནི། །སང་བྱ་གནང་བྱའི་བྲེལ་བ་ཤོར་མེ་སྲིད། །ལིངས་ཀྱིས་བོར་ལ་དམ་པའི་ཕྱག་ཕྱིར་འབྲེང་། །གདམས་པའི་མཛོད་ལ་རང་བུན་ཚུད་པ་དང་། །ཕྱི་ནང་བདུད་ཀྱི་དཔུང་གིས་མི་ཚུགས་དང་། །ཚུལ་ཁྲིམས་གཙང་མ་ངོ་ལྐོག་མེད་ལ་སོགས། །ཆིག་རྐྱ་ཐུབ་ནས་གཅིག་པུར་རི་ཁྲོད་འགྲིམ། །ཚུལ་འཆོས་མེད་པའི་ཚུལ་ཁྲིམས་གཙང་ལྡན་པས། །ཞེན་འཁྲིས་ཉེ་རིང་མེད་པའི་ཕན་སེམས་ཀྱིས། །འགྲོ་བའི་དོན་དུ་བྱང་ཆུབ་སེམས་བསྐྱེད་དེ། །ཐང་ལྷོད་མེད་པའི་སྒྲུབ་པ་གཤའ་མར་འབད། །ཚ་གྲང་བཀྲེས་སྐོམ་སྲོག་གི་བར་ཆད་སོགས། །སྙན་གྲགས་ཟང་ཟིང་ཕྱོགས་སུ་མ་ཤོར་བར། །ཇི་ལྟར་གསུངས་པའི་གདམས་ངག་ཉམས་སུ་བླང་། །བྱ་བ་བཏང་བའི་ལེའུའོ། ༈ །སེམས་ཅན་ཤེས་པ་བསམ་ཡས་ཤིང་། །དབང་པོའ་བྱེ་བྲག་བསམ་མི་ཁྱབ། །སྦྱངས་པ་ཆེ་ཆུང་ཁྱད་པར་གྱིས། །རྒྱལ་བའི་ཐོག་མཐའ་ཟད་པ་མེད། །མདོར་བསྡུས་གདམས་ངག་རྣམ་པ་གསུམ། །སྦྱངས་པ་ཆེ་ཆུང་ཁྱད་པར་གྱིས། །རིམ་གྱིས་པ་དང་གཅིག་ཆར་དང་། །ཐོད་རྒལ་བ་ཡི་གང་ཟག་གོ། །རིམ་གྱིས་པ་ཡི་ལམ་མཆོག་དེ། །གཅིག་ཆར་བ་ཡི་ཆོས་ལོག་ཡིན། །གཅིག་ཆར་བ་ཡི་ལམ་མཆོག་དེ། །རིམ་གྱིས་པ་ཡི་ཆོས་ལོག་ཡིན། །རྨ་བྱའི་ཟས་མཆོག་བཙན་དུག་ཡིན། །གཞན་གྱིས་ཟོས་ན་འཆི་བར་འགྱུར། །ཉ་ཡི་གནས་མཆོག་ཆུ་ཡིན་ཏེ། །མི་སོགས་ཆུ་ཡིས་སུབས་ནས་འཆི། །ཉ་ནི་སྐམ་ལ་ཕྱུང་ན་འཆི། །ཚད་པའི་ནད་ལ་གང་ཕན་དེ། །
</div>
<div class="folio"><span class="shoglhe">༤༣༩</span>གྲང་བའི་ནད་ལ་གནོད་པར་འགྱུར། །གྲང་བའི་ནད་ལ་གང་ཕན་དེ། །ཚད་པའི་ནད་ལ་ཤིན་ཏུ་གནོད། །གང་ཟག་གཅིག་ལའང་གནས་སྐབས་ཀྱི། །སྔ་ཕྱིའི་ཐེག་པ་སོ་སོར་བསྟན། །དམན་པའི་དུས་སུ་གང་ཕན་དེ། །མཆོག་གི་དུས་སུ་འཆིང་བར་བྱེད། །མཆོག་གི་དུས་སུ་གང་ཕན་དེ། །དམན་པའི་དུས་སུ་ལྟུང་བར་བྱེད། །ཚད་པའི་ནད་གཞི་གཅིག་པ་ལ། །ཞུགས་མ་ཐག་ཏུ་བསིལ་ཐང་ཕན། །སོས་ལ་ཁད་ལ་ཤིན་ཏུ་གནོད། །དེ་ཕྱིར་གནས་སྐབས་དུས་ཚོད་དང་། །དབང་པོ་མཐོ་དམན་ཤེས་བྱས་ལ། །ཕན་ཚུན་ལམ་ལ་སྨད་མི་བྱ། །རིམ་གྱིས་པ་ཡི་གང་ཟག་གིས། །དང་པོ་དལ་འབྱོར་རྙེད་དཀའ་བས། །ངན་འགྲོའི་འཇིགས་ལ་སྐྱོ་བ་བསྐྱེད། །དལ་འབྱོར་མི་རྟག་བསམ་བྱས་ལ། །མྱུར་དུ་གསུམ་ལ་སྐྱབས་འགྲོ་བྱ། །དེ་རྗེས་བསྙེན་གནས་ཡན་ལག་བརྒྱད། །དེ་རྗེས་བསམ་གཏན་ཁྲིམས་ལྔ་དང་། །དགེ་ཚུལ་དགེ་སློང་ཁྲིམས་ཀྱི་བསླབ། །འཁོར་བའི་ཆོས་ལ་ཡིད་ཕྱུང་ནས། །མྱ་ངན་འདས་ལ་བློ་བརྟན་ཅིང་། །ངེས་པར་འབྱུང་བའི་ཁྲིམས་ལྡན་པས། །བྱེ་བྲག་མདོ་སྡེའི་གྲུབ་མཐའ་སློབས། །དེ་རྗེས་དམན་པའི་བྱང་ཆུབ་དེ། །སྤང་ཕྱིར་འགྲོ་བའི་དྲིན་ལན་བསམ། །བྱམས་དང་སྙིང་རྗེ་གོམས་པ་ཡིས། །བྱང་ཆུབ་མཆོག་ཏུ་སེམས་བསྐྱེད་ནས། །སྦྱོར་བ་དངོས་གཞི་རྗེས་གསུམ་གྱིས། །ཟིན་པའི་ཕར་ཕྱིན་དྲུག་དང་ནི། །ཚོགས་གཉིས་དག་ཏུ་བསྡུས་བྱས་ལ། །སྟོང་ཉིད་སྙིང་རྗེ་ཟུང་འབྲེལ་ལས། །ཞི་གནས་ལྷག་མཐོང་གོམས་བྱ་ཞིང་། །རང་རྒྱུད་ལེགས་པར་སྦྱང་བར་བྱ། །རང་འདོད་མེད་པའི་ཕན་སེམས་ཀྱིས། །རྒྱུན་ཆད་མེད་པའི་གཞན་དོན་འབད། །དེ་ལྟར་སྦྱངས་པའི་སྐྱེས་བུ་ཡིས། །ཡན་ལག་བདུན་ལྡན་སྐུ་སྒྲུབ་ཕྱིར། །རྡོ་རྗེ་ཐེག་པའི་སྒོར་ཞུགས་ཏེ། །རྒྱུད་སྡེ་བཞི་ལ་རིམ་གྱིས་སློབས། །དེ་རྗེས་རྣལ་འབྱོར་བླ་མེད་ཀྱི། །རྒྱུད་དུ་བུམ་པའི་དབང་སོགས་ལ། །དམ་ཚིག་གཙང་མར་བསྲུང་ལྡན་པས། །བསྐྱེད་པའི་རིམ་པས་སྦྱང་བར་བྱ། །དེ་རྗེས་གསང་བའི་དབང་དག་གིས། །རྩ་རླུང་
</div>
<div class="folio"><span class="shoglhe">༤༤༠</span>རྩོལ་བ་བདག་བྱིན་རློབས། །དེ་རྗེས་གསུམ་པའི་བདེ་སྟོང་སྒོམས། །བཞི་པ་མཐར་ཐུག་གོམས་པར་བྱ། །རིམ་གྱིས་གང་ཟག་ཟུར་ཙམ་སྨོས། །གང་ཟག་རིགས་ནི་བརྗོད་མི་ལང་། །ཐེག་པ་མས་འཛེག་དགོས་པ་ཡོད། །ཆེ་ལོང་སློབ་པས་ཆོག་པ་ཡོད། །སློབ་མི་དགོས་པ་དག་ཀྱང་ཡོད། །དབང་མ་བསྐུར་བར་ཐོབ་པ་ཡོད། །བསྐུར་ཡང་མ་ཐོབ་ཤིན་ཏུ་མང་། །བསྐུར་ན་ཐོབ་ལ་མ་བསྐུར་ན། །མི་ཐོབ་པ་ཡི་རིགས་ཀྱང་ཡོད། །ཡེ་ནས་དབང་དང་ལྡན་པའང་ཡོད། །དེ་ལྟར་སྣོད་ཀྱི་རིགས་ཤེས་ནས། །སྣོད་དང་འཚམས་པའི་ལག་ལེན་བྱ། །རིམ་གྱིས་པའི་ལམ་དང་གང་ཟག་གི་རིགས་བསྟན་པའི་ལེའུའོ། ༈ །དམ་ཆོས་རྗེས་འབྲང་གུས་པའི་བློ་གྲོས་ཅན། །སློབ་མས་རབ་བསྐུལ་བརྩོན་འགྲུས་གྲགས་པ་ཡིས། །གལ་ཏེ་ཕན་པ་སྲིད་མཐའ་མི་ཁེགས་སྙམ། །སྦྱངས་ཅན་སྐལ་ལྡན་རྣམས་ཀྱི་རྟོགས་བྱར་བཀོད། །གཅིག་ཆར་བ་ཡི་གང་ཟག་གིས། །ལུས་སོགས་དངོས་པོ་ཅི་ཡོད་ཀྱིས། །བརྒྱུད་ལྡན་བླ་མ་མཉེས་པར་བྱ། །དབང་ངམ་བྱིན་རླབས་ལྡན་པ་ཡི། །བྱང་ཆུབ་སེམས་ཀྱིས་རབ་འཕངས་ལ། །ཐོག་མ་ཉིད་ནས་ངེས་པའི་དོན། །ཕྱག་རྒྱ་ཆེན་པོ་བསྒོམ་པར་བྱ། །རྟོགས་པའི་བཅུད་ལྡན་བླ་མ་ཡིས། །རང་ལ་ཡོད་པའི་ཡེ་ཤེས་དེ། །ལག་པའི་གཏེར་བཞིན་ངོ་སྤྲོད་ལ། །བསྒོམ་བྱ་སྒོམ་བྱེད་མེད་མོད་ཀྱི། །སྒོམ་མེད་ངང་ལས་ཡེངས་མི་བྱ། །སྤྲས་སྤྲོས་མང་པོའ་ཞི་འདོད་ཀྱིས། །ལྷུན་གྲུབ་ཡེ་ཤེས་སྒྲིབ་བར་མཆིས། །ཕྱག་རྒྱ་ཆེན་པོ་སྒོམ་པ་ལ། །འདི་བྱའི་ཏིག་པོ་མི་དགོས་སོ། །སྔོན་འགྲོ་དངོས་གཞི་རྗེས་གསུམ་གྱི། །གོ་རིམ་མེད་ཅིང་གྲངས་ངེས་མེད། །དུས་ཚོད་ཚེས་གྲངས་བརྩི་མི་དགོས། །ནམ་དྲན་འདྲོགས་ལ་གློད་ལ་ཞོག །དང་པོ་བར་དང་ཐ་མ་མེད། །རང་སེམས་སྐྱེ་མེད་རྒྱུན་མི་འཆད། །ཆུ་རླབས་རྙོགས་པའི་ལང་ལོང་དེ། །མ་རྙོགས་རང་སར་བཞག་ན་དྭངས། །རང་སེམས་རྟོག་པའི་སྒྲིབ་གཡོགས་འདི། །མ་བཅོས་རང་བཞག་ཆོས་སྐུར་དྭངས། །བཅས་བཅོས་མ་བྱེད་གློད་ལ་ཞོག །ཤེས་པ་མ་བཀུག་ཡན་
</div>
<div class="folio"><span class="shoglhe">༤༤༡</span>པར་ཐོང་། །ཞེ་འདོད་མ་བྱེད་ཕྱལ་སར་ཞོག །དམིགས་གཏད་མ་འཆའ་ཏལ་བར་ཐོང་། །བྱ་བྱེད་མ་མང་ཙེན་ནེ་ཞོག །སེམས་ཀྱི་བཞག་ས་མ་འཚོལ་བར། །རྟེན་མེད་བར་སྣང་ལྟ་བུར་གྲོལ། །འདས་དང་མ་འོངས་ད་ལྟར་ལ། །མི་བསམ་ཤེས་པ་རང་སར་ཞོག །རྣམ་རྟོག་འཕྲོས་རུང་མ་འཕྲོས་རུང་། །ཆེད་དུ་མ་སྒོམས་ལྷུག་པར་ཞོག །མདོར་ན་ཅི་ཡང་མ་སྒོམས་པར། །ཤེས་པ་ཅི་དགར་ཐོད་ལ་ཐོང་། །གང་ལའང་ཉམ་ང་བྱ་མི་དགོས། །ཆོས་སྐུའི་ངང་ལས་གཡོས་རི་ཤི །ཤེས་པ་ལྷོད་ཀྱིས་གློད་ཙམ་ན། །གསལ་ལ་རྟོག་པ་མེད་པའི་ཉམས། །བར་སྣང་དག་པའི་དཀྱིལ་འཁོར་གནས། །དེ་ནི་འོད་གསལ་ཆོས་སྐུ་ཡིན། །དེ་ལྟར་བཞག་པའི་ངང་ཉིད་ལས། །རྣམ་རྟོག་ཏལ་གྱིས་བྱུང་བ་དེ། །དེ་ཉིད་འོད་གསལ་ཆོས་སྐུ་ལས། །གཞན་ཞིག་ཡིན་སྙམ་མ་སེམས་ཤིག །གཡོ་མེད་རྒྱ་མཚོ་དྭངས་པ་ལ། །རྦ་རླབས་ཆིལ་གྱིས་ལངས་པ་དེ། །གཞན་ཞིག་མིན་པ་ཇི་བཞིན་དུ། །རྟོག་པའི་གཞི་མ་སེམས་ཡིན་ལ། །སེམས་ཀྱི་མཚན་ཉིད་གསལ་རིག་ཡིན། །གསལ་རིག་རང་བཞིན་སྟོང་པ་སྟེ། །སྟོང་པའི་ངོ་བོ་བདེ་ཆེན་ཡིན། །སེམས་ཀྱི་རང་བཞིན་དེ་ལ་ནི། །མཚན་མའི་མུན་པ་གཏན་མེད་པས། །འོད་གསལ་བྱ་བ་མིང་དུ་བཏགས། །ཆོས་རྣམས་ཀུན་གྱི་བདག་ཉིད་དེ། །རང་སེམས་རིག་པའི་ངོ་བོ་ཡིན། །རང་སེམས་རིག་པའི་ངོ་བོ་དེ། །མཚན་མའི་ལུས་ཀྱིས་སྟོང་པས་ན། །ལུས་མེད་ལུས་ཏེ་ལུས་ཀྱི་མཆོག །ལུས་མེད་ཆོས་ཉིད་ལུས་ཡིན་ཕྱིར། །ཆོས་ཀྱི་སྐུ་ཞེས་བཏགས་པ་ཡིན། །ཕྱི་རུ་རྣམ་རྟོག་འཕྲོས་པ་དེ། །ཆོས་སྐུ་ལས་ནི་ཆོས་སྐུ་འཕྲོ། །ཟུང་འཇུག་ལས་ནི་ཟུང་འཇུག་འཕྲོ། །ཆོས་དབྱིངས་ལས་ནི་ཆོས་དབྱིངས་འཕྲོ། །རྣམ་དག་ལས་ནི་རྣམ་དག་འཕྲོ། །རྡོ་རྗེ་སེམས་ལས་རྡོར་སེམས་འཕྲོ། །བྱང་ཆུབ་སེམས་ལས་བྱང་ཆུབ་འཕྲོ། །གདམས་ངག་གཤའ་མས་མ་ཟིན་ཅིང་། །སྦྱངས་པའི་འཕྲོ་མེད་རྨོངས་པའི་མིས། །འཕྲོས་པ་དང་ནི་མ་འཕྲོས་པ། །རྟོག་པ་དང་ནི་མི་རྟོག་དང་། །
</div>
<div class="folio"><span class="shoglhe">༤༤༢</span>སེམས་དང་ཆོས་སྐུ་གཉིས་སུ་ཕྱེ། །རྣམ་རྟོག་སྐྱོན་དུ་བལྟས་ཤིང་བཀག །མི་རྟོག་འདོད་ཅིང་ཆེད་དུ་སྒྲུབ། །ཆུ་རླབས་ཕྱགས་པས་ཕྱིར་མི་འཁྱོངས། །རྟོག་པ་བཀག་པའི་མི་རྟོག་པ། །དེ་ཉིད་རྣམ་རྟོག་འཁྲུལ་པ་སྟེ། །ཆོས་སྐུར་སྒྲིབ་པའི་མུན་ཆེན་ཡིན། །རྟོག་པ་འཕྲོ་བར་མི་འདོད་གང་། །མི་རྟོག་གནས་པར་འདོད་པ་ཡིན། །ཞེ་འདོད་འགོང་པོ་ཕུགས་སུ་ཞུགས། །གཉུག་མའི་སྐོར་མཛོད་ཟད་པར་བྱེད། །རྣམ་རྟོག་འགེགས་པའི་སྒོམ་ཆེན་དེ། །མར་འདོད་ཆུ་ལ་བསྲུབ་པ་བཞིན། །བསྐལ་པར་བསྒོམས་ཀྱང་དོན་མི་མཐོང་། །དེ་ཕྱིར་རྣམ་རྟོག་དགག་མི་དགོས། །འདུག་ན་ཆེད་དུ་སྤྲོ་མི་དགོས། །འཕྲོས་ཀྱང་ཆོས་སྐུ་འདུག་ཀྱང་ནི། །ཆོས་སྐུའི་ངང་ལས་གཡོས་པ་མེད། །བླ་མ་དམ་པས་ཟིན་གྱུར་ན། །འཕྲོས་ཀྱང་གྲོལ་ལ་འདུག་ཀྱང་གྲོལ། །བླ་མ་དམ་པས་མ་ཟིན་ན། །འཕྲོས་ཀྱང་འཆིང་ལ་འདུག་ཀྱང་འཆིང་། །དེ་ཕྱིར་གདམས་པས་ཟིན་པར་མཛོད། །གྲོགས་སུ་འཆར་བར་གདོན་མི་ཟ། །བརྟག་དཔྱད་ཙབ་ཙུབ་མ་མང་བར། །ལྷོད་ཀྱིས་གློད་ལ་ཙེན་གྱིས་ཞོག །ཕྱི་ལོག་རྗེས་སུ་མ་འབྲང་བར། །ཤེས་པ་ཅི་དགར་ཐོད་ལ་ཐོང་། །ཕྱི་རོལ་ཡུལ་ལ་མ་ལྟ་ཞིག །རང་གི་སེམས་ལའང་མ་ལྟ་ཞིག །ལུས་ཀྱང་སྟོང་ལ་སེམས་ཀྱང་སྟོང་། །ཉམ་ང་བག་ཚ་བྱ་མི་དགོས། །འདི་ཡིན་སྙམ་པ་གང་བྱུང་ཡང་། །དམིགས་ཞེན་ས་བོན་ཐེབས་པ་ཡིན། །རློམས་སེམས་མྱུ་གུ་སྐྱེས་གྱུར་ན། །འཁོར་བའི་སྡོང་པོ་འཕེལ་བར་མཆིའོ། །སེམས་ཉིད་ཡེ་དག་འོད་གསལ་ལ། །སྒོམ་པའི་མུན་པས་མ་སྒྲིབས་ཤིག །རྩོལ་མེད་འབྲས་བུ་སྟོར་བར་མཆིའོ། །སེམས་ཉིད་རྒྱ་མཚོ་དྭངས་པ་ལ། །ཞེ་འདོད་རྙོགས་པ་མ་སློངས་ཤིག །ཆོས་སྐུའི་ནོར་བུ་སྒྲིབ་པར་མཆིའོ། །སེམས་ཉིད་མེ་ལོང་གཡའ་མེད་ལ། །བསམ་གཏན་དྲི་མས་མ་བྱུགས་ཤིག །ཡེ་ཤེས་གཟུགས་བརྙན་མི་མཐོང་ངོ་། །སེམས་ཉིད་ནོར་བུ་རིན་ཆེན་འདི། །མཚན་མའི་འཇིམས་ས་མ་གཏུམས་ཤིག །འབྲས་བུ་དགོས་འདོད་འགགས་པར་མཆིའོ། །མདོར་ན་ཡིན་སྙམ་མེད་པར་ཞོག །མ་ཡིན་སྙམ་པ་མེད་པར་
</div>
<div class="folio"><span class="shoglhe">༤༤༣</span>ཞོག །ཡིན་སྙམ་སེམས་དང་མིན་སྙམ་སེམས། །ཕན་ཚུན་ལྟོས་པའི་འཛིན་པ་ཡིན། །འཛིན་པ་གང་ཡང་མེད་པས་ན། །མ་ཡིན་པ་ནི་གང་ཡང་མེད། །མཉམ་བྲལ་ངང་དུ་ཕྱམ་གྱིས་ཐོང་། །བཞག་དང་མི་བཞག་མི་བསམ་ཞིང་། །བཏང་དང་མི་བཏང་ཡང་མི་བསམ། །བསམ་དང་མི་བསམ་ཡང་མི་བསམ། །འགྲོའམ་འདུག་གམ་འགྲེང་ཡང་རུང་། །སྒོམ་མམ་ཉལ་ལམ་ཟ་ཡང་རུང་། །ཅལ་ཅོལ་སྨྲ་དང་ཉལ་ལ་སོགས། །གཉུག་མའི་ཡིད་ཀྱིས་ཟིན་པ་གཅེས། །བཞག་ཐབས་ཀྱི་ལེའུའོ། ༈ །རང་སེམས་ལྷུན་གྲུབ་ཆོས་སྐུ་འདི། །མ་བཅོས་རང་གར་བཞག་པ་ལས། །ཉམས་ཀྱི་ཁྱད་པར་ངེས་པར་འཆར། །རིམ་གྱིས་པ་དང་ཐོད་རྒལ་བ། །གཅིག་ཆར་བ་དང་གསུམ་དུ་འདོད། །རིམ་གྱིས་པ་ཡི་འཆར་ལུགས་ནི། །དང་པོ་གནས་པ་ཙམ་དུ་འབྱུང་། །དེ་ནས་ཉམས་མྱོང་ངེས་པར་འཆར། །དེ་རྗེས་རྟོགས་པ་ལྷག་གིས་འཆར། །གནས་པ་དང་པོ་བྱུང་དུས་སུ། །རི་གཟར་འོ་གསལ་རྦབ་འགྲིལ་བཞིན། །རྣམ་རྟོག་བར་མ་ཆད་པར་ལྡང་། །སྒོམ་སྐལ་མེད་དམ་སྙམ་པ་འོང་། །རྣམ་རྟོག་བྱུང་ཚད་ཚོར་བ་དེ། །ཤེས་པ་ཅུང་ཟད་གནས་པ་ཡིན། །གནས་པ་མེད་པའི་གོང་རོལ་དུ། །རྣམ་རྟོག་རང་གར་ཤོར་བ་ཡིན། །རྟོག་པ་འགྱུས་ཀྱང་ངོ་མ་ཤེས། །དེ་ནས་དལ་འབབ་ཆུ་བོ་བཞིན། །ཤེས་པ་དལ་ཞིང་རྣམ་རྟོག་ཉུང་། །དེ་ནས་རྒྱ་མཚོའ་གཞི་བཞིན་དུ། །ཤེས་པ་མི་གཡོ་བརྟན་པར་གནས། །དེ་ནས་ཉམས་སུ་མྱོང་བ་འཆར། །བར་སྣང་དག་པའི་དཀྱིལ་བཞིན་དུ། །གསལ་ལ་མི་རྟོག་བདེ་བ་མྱོང་། །མར་མེ་རླུང་གིས་མ་བསྐྱོད་བཞིན། །རང་གི་རང་གསལ་ཡེངས་པ་མེད། །མེ་ཏོག་མཛེས་པ་ཆར་བབ་བཞིན། །གསལ་ལེ་ཧྲིག་གེ་ཡལ་ལེ་བ། །སྤྲིན་མེད་མཁའ་ལ་ཉི་ཤར་བཞིན། །སིང་ངེ་ཕྱལ་ལེ་དངོས་པོ་མེད། །མཁར་ཕོར་ཆུ་ཡིས་གང་བ་བཞིན། །ཕྱི་ནང་མེད་པར་སང་ངེ་བ། །དེ་འདྲའི་མིང་ལ་ཐུག་པ་མེད། །གཞི་མེད་རྨི་ལམ་ལྟ་བུར་འཆར། །
</div>
<div class="folio"><span class="shoglhe">༤༤༤</span>དངོས་མེད་འཇའ་ཚོན་ལྟ་བུར་འཆར། །འཛིན་མེད་ཆུ་ཟླ་ལྟ་བུར་འཆར། །ནམ་མཁའི་འདོད་ཡོན་ལོངས་སྤྱོད་བཞིན། །ཅི་ཡང་མྱོང་བ་མེད་པར་མྱོང་། །མ་མྱོང་བ་ནི་མྱོང་བའི་མཆོག །མྱོང་བ་ཐམས་ཅད་བྲལ་ཏེ་འགྲོ། །མ་མྱོང་བ་ལ་འབྲལ་རྒྱུ་མེད། །ཉམས་མྱོང་གི་ལེའུའོ། ༈ །དེ་ལྟར་ཉམས་སུ་མྱོང་གྱུར་ནས། །རྟོགས་པའི་ཡེ་ཤེས་ལྷག་གིས་འཆར། །རྟོགས་པའི་ཡེ་ཤེས་མ་ཤར་ན། །ཉམས་མྱོང་ཇི་ལྟར་བཟང་གྱུར་ཀྱང་། །ཤིང་བཅད་རྩ་བ་མ་ཕྱིན་ནོ། །ཕྱིར་ཞིང་ཉོན་མོངས་ཟུར་བུ་འཕེལ། །དེ་ཕྱིར་རྟོགས་པ་ཤར་བ་གཅེས། །རྟོགས་པའི་ཡེ་ཤེས་འཆར་བ་དེ། །ཨ་རེ་འདོད་ཀྱིས་འཆར་བ་མིན། །བརྟགས་དཔྱད་མཁས་པས་འོང་བ་མིན། །ཐོས་པ་ཆེ་བས་འོང་བ་མིན། །རྟོག་གེ་བ་ཡི་སྤྱོད་ཡུལ་མིན། །རྟོག་པ་བཀག་པའི་མི་རྟོག་པ། །ཇི་ཙམ་འཐུག་ཅིང་ཚན་ཆེ་ཡང་། །ཡེ་ཤེས་སྐྱེ་བའི་སྒྲིབ་ཆེན་ཡིན། །རྟོག་པའི་ཡེ་ཤེས་ཤུགས་འབྱུང་དེ། །ཨ་རེ་འདོད་དང་གློད་པ་དང་། །བརྟག་དཔྱད་མཁས་དང་མི་མཁས་དང་། །ཐོས་པ་ཆེ་དང་ཆུང་བ་དང་། །ཉམས་མྱོང་བཟང་དང་ངན་པ་དང་། །རྩོལ་བ་དྲག་དང་ཞན་ལ་སོགས། །གང་གིས་ཀྱང་ནི་མི་འཆར་སྟེ། །བླ་མའི་དུས་ཐབས་བསྟེན་པ་དང་། །བདག་གི་བསོད་ནམས་ལས་ཤེས་བྱ། །བླ་མའི་དུས་ཐབས་བསྟེན་ཞེས་པ། །རྟོགས་ལྡན་བླ་མ་མཉེས་པ་ཡི། །བྱིན་རླབས་སྟོབས་ཀྱིས་འཆར་བ་ཡིན། །བདག་གི་བསོད་ནམས་ཞེས་པ་ནི། །སྦྱངས་པའི་འཕྲོ་ཅན་རྣམས་ལ་འཆར། །དེ་ཕྱིར་རྟོགས་པའི་ཡེ་ཤེས་དེ། །བྱིན་རླབས་ལམ་ལ་གནས་པའི་ཕྱིར། །དད་པ་ཅན་གྱི་སྤྱོད་ཡུལ་ཡིན། །གུས་པ་ཅན་ལ་འཆར་བ་ཡིན། །སྦྱངས་པ་ཅན་གྱིས་རྟོགས་པ་ཡིན། །ཀུན་གྱི་གྲོགས་ནི་བརྩོན་འགྲུས་ཡིན། །སྐལ་ལྡན་དབང་པོ་རབ་ཀྱིས་མཐོང་། །ཚིག་མཁན་རྣམས་ཀྱི་བློར་མི་ཤོང་། །དེ་འདྲའི་གང་ཟག་རྟོག་ལྡན་ལ། །གཉིས་མེད་རྟོགས་པ་འཆར་བ་དེ། །བླ་མ་དམ་པའི་བྱིན་རླབས་ཀྱིས། །རྟོག་པའི་དཀྱིལ་ནས་ཆོས་སྐུ་མཆེད། །སེམས་ཉིད་དཀྱིལ་ནས་གཉིས་མེད་འཆར། །ཉོན་མོངས་དཀྱིལ་ནས་ཡེ་
</div>
<div class="folio"><span class="shoglhe">༤༤༥</span>ཤེས་འཆར། །ཉམས་མྱོང་དཀྱིལ་ནས་རྟོགས་པ་འཆར། །གཉིད་ལོག་སྐྱེས་བུ་སད་པ་བཞིན། །གཉིས་འཛིན་འཁྲུལ་པ་སངས་ཀྱིས་སོང་། །གཉིས་མེད་ཡེ་ཤེས་སྤྲད་ཀྱིས་སད། །འ་པ་དེ་ཙུགས་འདུག་པ་ལ། །སྔ་ན་མ་རྟོགས་རྡུག་སོང་སྙམ། །གཉིས་མེད་ཡེ་ཤེས་ཨ་རེ་དགའ། །སྔན་ཆད་སྤྱོད་པ་ངོ་རེ་ཚ། །རྟོགས་དང་མ་རྟོགས་ཟེར་བ་ཡི། །འཁོར་འདས་སོ་མཚམས་དེ་རུ་ཕྱེད། །སྔན་ཆད་མ་རྟོགས་གོང་རོལ་དུ། །དཔེར་ན་མི་ཞིག་གཉིད་ལོག་པའི། །རྨི་ལམ་རྨིས་པའི་དུས་ཙམ་ན། །འཁོར་བའི་རྒྱ་མཚོར་འཁྱམས་པ་རྨིས། །དམྱལ་སོགས་སྡུག་བསྔལ་མྱོང་བ་རྨིས། །སུན་པས་བླ་མ་བསྟེན་པ་རྨིས། །གདམས་ངག་ཉམས་སུ་བླངས་པ་རྨིས། །ཉམས་མྱོང་སེམས་ལ་ཤར་བ་རྨིས། །འོད་གསལ་ཆོས་སྐུ་ཤར་བ་རྨིས། །རྟོགས་པའི་མུན་ནག་སངས་པ་རྨིས། །མཉམ་བཞག་རྗེས་ཐོབ་མེད་པ་རྨིས། །དེ་ནས་རྟོགས་པ་ཤར་བ་རྨིས། །མ་རྟོགས་པ་ཡི་སེམས་ཅན་ལ། །དམིགས་མེད་སྙིང་རྗེ་ཤར་བ་རྨིས། །ཕྱག་རྒྱ་ཆེན་པོ་མཆོག་ཐོབ་ནས། །གཟུགས་སྐུས་འགྲོ་དོན་ལྷུན་གྲུབ་རྨིས། །གཉིད་མེད་སྤྲད་དེ་སད་དུས་སུ། །འཁོར་བའི་སྡུག་བསྔལ་མྱོང་བ་མེད། །སུན་པས་བླ་མ་བསྟེན་པ་མེད། །གདམས་ངག་ཉམས་སུ་བླངས་པ་མེད། །ཉམས་མྱོང་སེམས་ལ་ཤར་བ་མེད། །འོད་གསལ་ཆོས་སྐུར་ཤར་བ་མེད། །རྣམ་རྟོག་མུན་ནག་སངས་པ་མེད། །མི་རྟོག་པ་ལ་གནས་པ་མེད། །ཡེ་ཤེས་རྟོགས་པ་ཤར་བ་མེད། །སེམས་ཅན་མེད་ཅིང་སྙིང་རྗེ་མེད། །བྱང་ཆུབ་མེད་ཅིང་ཐོབ་པ་མེད། །འགྲོ་བ་མེད་ཅིང་དོན་བྱེད་མེད། །བདེན་པ་མེད་ཅིང་རྫུན་པ་མེད། །རྨི་ལམ་སྣང་བ་ཙམ་དུ་ཟད། །རྨི་ལམ་རྨིས་པའི་འཁོར་བ་དེ། །ག་ནས་བྱུང་ཞིང་གང་དུ་སོང་། །འཁོར་སྤངས་མྱ་ངན་འདས་པ་དེ། །ག་ནས་བྱུང་ཞིང་གང་དུ་སོང་། །དེ་སོགས་རྨི་ལམ་ཆོས་རྣམས་ཀུན། །ག་ནས་བྱུང་ཞིང་གང་དུ་སོང་། །དཔེར་ན་རྒྱལ་པོ་ཆེན་པོ་ཞིག །གདན་ལས་སྐད་ཅིག་མ་བསྐྱོད་པར། །སྒྱུ་མའི་རྟ་ཕོས་ཁྱེར་བ་དེ། །ལ་དགུ་ལུང་དགུ་བརྒལ་
</div>
<div class="folio"><span class="shoglhe">༤༤༦</span>བ་དང་། །བདེ་སྡུག་སྣ་ཚོགས་ཉམས་མྱོང་ཞིང་། །ལོ་ཟླ་མང་པོ་ལོན་མོད་ཀྱང་། །རྒྱལ་པོས་གདན་ལས་མ་གཡོས་ཤིང་། །སྔ་དྲོ་ཙམ་ཡང་ལོན་པ་མེད། །རྟོགས་པ་དེ་ལྟར་ཤར་བ་ཡི། །ཤེས་རབ་ཆེན་པོའ་སྐད་ཅིག་ལ། །ཆོས་ཀུན་མ་ལུས་ཁོང་དུ་ཆུད། །ཆུད་དོ་སྙམ་པའི་རློམ་སེམས་མེད། །གཉིས་མེད་ཡེ་ཤེས་མངོན་དུ་གྱུར། །གྱུར་སྙམ་དུ་ཡང་རློམ་སེམས་མེད། །ཁམས་གསུམ་ཐེག་པ་དམན་ལས་གྲོལ། །གྲོལ་སྙམ་དུ་ཡང་རློམ་སེམས་མེད། །གཉིས་མེད་རྟོགས་པའི་སྐད་ཅིག་ལ། །སྣང་གྲགས་སེམས་སུ་ཐག་ཆོད་པས། །རྣམ་བཅས་གྲུབ་མཐའ་མངོན་དུ་གྱུར། །སེམས་ཉིད་གསལ་བར་ཐག་ཆོད་པས། །རྣམ་མེད་གྲུབ་མཐའ་མངོན་དུ་གྱུར། །རང་རིག་སྒྱུ་མ་ལྟར་ཤེས་པས། །སྒྱུ་མར་སྨྲ་བའི་གྲུབ་མཐའ་རྫོགས། །སྒྱུ་མ་སྟོང་པར་ཤེས་པ་ཡིས། །རབ་ཏུ་མི་གནས་གྲུབ་མཐའ་རྫོགས། །སྟོང་པ་སྙིང་རྗེར་ཤར་བ་ཡི། །གཉིས་མེད་ཟུང་འཇུག་ལྟ་བ་རྫོགས། །ཟུང་འཇུག་ཡིད་ལ་མི་བྱེད་པས། །ཕྱག་རྒྱ་ཆེན་པོ་མངོན་དུ་གྱུར། །གྱུར་སྙམ་དུ་ཡང་འདུ་ཤེས་མེད། །དེ་ལྟར་རྟོགས་པའི་ཡེ་ཤེས་དེ། །གང་ནས་ཀྱང་ནི་མ་འོངས་ལ། །གང་དུ་ཡང་ནི་མི་འགྲོ་སྟེ། །གར་ཡང་གནས་པ་མེད་པའོ། །རྟོགས་བྱ་རྟོགས་པའི་ཡེ་ཤེས་གཉིས། །མི་རྟོག་ཆོས་ཀྱི་དབྱིངས་སུ་ཐིམ། །དབྱིངས་ལས་འདུ་ཤེས་རློམ་པ་མེད། །མཁའ་ལྟར་མཉམ་པ་ཉིད་ལ་གནས། །སྨྲ་བསམ་ཐམས་ཅད་འཆར་བའི་རྒྱུ། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ། །ང་ཡིས་རྩེད་མོ་བྱས་པ་ལ། །བྱིས་པ་ཐམས་ཅད་ཨ་ཐང་ཆད། །ཡོད་ན་བླ་མ་རྗེ་བཙུན་མཆོད། །མེད་ན་ཤེས་པ་གློད་ལ་ཉོལ། །དེ་ཚེ་རིམ་གྱིས་འཆར་ལུགས་ཡིན། །ཐོད་རྒལ་བ་ཡི་གང་ཟག་གི་།གནས་པ་ཉམས་མྱོང་རྟོགས་པ་གསུམ། །སྔོན་དུ་རྟོགས་པ་ལྷག་གི་འཆར། །རྟོགས་ཀྱང་མི་བརྟན་རྦ་རླབས་འདྲ། །རེས་འགའ་ཉམས་མྱོང་རེས་འགའ་ནི། །གནས་པ་འོང་སྟེ་ངེས་པ་མེད། །ཉམས་ཀྱི་མཐོ་དམའ་སྐས་ཁའི་རྩལ། །
</div>
<div class="folio"><span class="shoglhe">༤༤༧</span>གཅིག་ཆར་བ་ཡི་གང་ཟག་ལ། །རྟོགས་པའི་བཅུད་ལྡན་བླ་མ་ཡིས། །གདམས་ངག་བསྟན་མ་ཐོག་ཏུ་ཡང་། །ཉམས་མྱོང་རྟོགས་པ་གནས་པ་གསུམ། །སྒོམ་ལོང་མེད་པར་དུས་གཅིག་འཆར། །ཉམས་མྱོང་འཕེལ་འགྲིབ་ཡོད་གྱུར་ཀྱང་། །རྟོགས་པ་འགྱུར་བ་མེད་པར་གནས། །སྤྲེའུ་ཡར་རྒྱུག་མར་རྒྱུག་ཀྱང་། །ལྗོན་ཤིང་འགྱུར་བ་མེད་པར་གནས། །རྦ་རླབས་ཞི་རུང་མ་ཞི་རུང་། །རྒྱ་མཚོའ་གཏིང་ལ་འགྱུར་བ་མེད། །རང་སེམས་ཆོས་སྐུ་ལྷུན་གྲུབ་ལ། །ཉམས་མྱོང་ཁྱོད་རང་གང་དགར་སོང་། །ཉམས་ཀྱི་མྱང་འདས་གསལ་བར་བས། །རྟོགས་པ་ཉམས་དང་མ་འབྲེལ་ན། །རླུང་དམར་གསེབ་ཀྱི་མར་མེ་བཞིན། །དང་པོའ་ལས་ཅན་ཕུང་བར་མཆིའོ། །བརྟན་པ་ཐོབ་པའི་སྒོམ་ཆེན་ལ། །བཟང་རུང་ངན་རུང་གྲོགས་སུ་འཆར། །དང་པོ་པ་རྣམས་མ་འགྲན་ཅིག །སྒྲོན་མེ་ཆུང་ངུའི་དུས་སུ་ནི། །བསེར་བུ་ཕྲ་མོ་ཙམ་ཡང་གནོད། །ནགས་ལ་མེ་ཆེན་འབར་བའི་ཚེ། །རླུང་དམར་ཆེ་ཡང་གྲོགས་སུ་འགྱུར། །རྟོག་པ་ཉག་ཉུག་ཤར་གྱུར་ཀྱང་། །བརྟན་པ་མ་ཐོབ་སྒོམ་ཆེན་རྣམས། །ཉམས་སུ་མྱོང་བའི་ཤིང་སྐམ་གྱིས། །རྟོགས་པའི་སྒྲོན་མེ་གསོ་བ་གཅེས། །ཤིང་རློན་མང་ན་བསད་པར་མཆིའོ། །རྟོགས་པ་ཇི་ལྟར་མཐོ་གྱུར་ཀྱང་། །གནས་པ་ཉམས་མྱོང་མ་བརྟན་ན། །སེམས་ལ་རང་དབང་མ་ཐོབ་ན། །ཉོན་མོངས་དགྲ་བོས་བཅིངས་པར་མཆིའོ། །ཇི་ལྟར་སྐྱེས་བུ་གཅེས་པ་ཞིག །དགྲས་བཟུང་མཚོན་ཆས་གཏམས་གྱུར་ན། །རང་ཁྱིམ་ལམ་ངོ་ཆ་ཡོད་ཀྱང་། །འགྲོ་དབང་མེད་པ་ཇི་བཞིན་ནོ། །དེ་ཕྱིར་ཉམས་མྱོང་བརྟན་པོ་ཡིས། །རྟོགས་པའི་སྒྲོན་མེ་གསོ་བར་གཅེས། །སེམས་ལ་རང་དབང་མ་ཐོབ་ན། །རྟོགས་པའི་གཏེར་དང་བྲལ་བར་མཆིའོ། །སྨྲ་ཁམ་ཆེ་བའི་ཁ་ན་མེད། །གཟབས་ཀྱིན་མཛོད་ཅིག་སྒོམ་ཆེན་རྣམས། །ཁ་ཚོ་ཉམས་དང་འགལ་བར་མཆིའོ། །གཉིས་མེད་རྟོགས་པའི་ལེའུའོ། ༈ །ཕྱག་རྒྱ་ཆེན་པོའ་རྣལ་འབྱོར་པས། །རྟོགས་པའི་
</div>
<div class="folio"><span class="shoglhe">༤༤༨</span>ཡིད་བཞིན་ནོར་བུ་ལ། །ཉམས་སུ་མྱང་བས་མདོག་ཕྱུང་སྟེ། །སྤྱོད་པའི་ནུས་པས་དགོས་འདོད་སྐོང་། །རིམ་གྱིས་པ་ཡི་གང་ཟག་ནི། །གསང་སྔགས་ལམ་ལ་ཞུགས་མ་ཐག །མི་དགེའི་བསམ་པ་ཐག་བསྲིངས་ལ། །འཁོར་བའི་ཆོས་ལ་ཡིད་ཕྱུངས་ཏེ། །བྱང་ཆུབ་ཆེན་པོར་བློ་བརྟན་པས། །རང་འདོད་མེད་པའི་བསམ་པ་ཡིས། །འགྲོ་བའི་དོན་དུ་སེམས་བསྐྱེད་ལ། །ལྷ་ཡི་ང་རྒྱལ་མ་བྲལ་བས། །བཟླས་བརྗོད་མཎྜལ་གཏོར་མ་དང་། །མཆོད་སོགས་ཡན་ལག་བདུན་པ་དང་། །ཡི་དྭགས་རྣམས་ལ་གཏོར་མ་དང་། །ཆུ་སྦྱིན་ཀླུ་རྣམས་གསོ་བ་དང་། །ཡོད་ན་བླ་མ་མཉེས་པར་བྱ། །དགེ་འདུན་སྟོན་མོ་ཚོགས་འཁོར་དང་། །སློང་བ་ཀུན་ལ་ཕོངས་མེད་སྦྱིན། །ཕྱི་དང་ནང་གི་སྦྱིན་སྲེག་བྱ། །ཚྭ་ཚྭ་མཆོད་རྟེན་སྐུ་གཟུགས་བཞེངས། །སྲོག་ཆགས་ཚེ་བསྐྱབ་གསུང་རབ་བཀླག །མདོར་ན་བསྐྱེད་རྫོགས་ཐུན་བར་དུ། །སྙིང་རྗེ་ཆེན་པོས་ཀུན་བསླངས་ནས། །དགེ་བ་འབའ་ཞིག་མ་གཏོགས་པ། །ལུང་མ་བསྟན་དུའང་མི་བསྡད་ན། །མི་དགེའི་སྤྱོད་པ་སྨོས་ཅི་དགོས། །ཤིན་ཏུ་བཙུན་པའི་དགེ་སློང་མ། །བག་མ་གསར་པའི་ཚུལ་བཟུང་ནས། །སྤྱོད་ལམ་བག་དང་ལྡན་པ་ཡིས། །བྱེད་དགུ་དགེ་བའི་ཆོས་དང་བསྟུན། །ཕྱི་ནང་སྒྲིབ་པ་སྦྱང་བྱ་ཞིང་། །བསོད་ནམས་གསོག་ལ་འབད་པར་བྱ། །ཡོན་ཏན་གསང་ལ་ལྐོག་ཏུ་སྤེལ། །ལས་འབྲས་ཁྱད་དུ་གང་གསོད་དེས། །ཀུན་རྫོབ་ཐབས་ལ་སྐུར་བ་འདེབས། །འདབ་གཤོག་བྲལ་བའི་བྱ་བཞིན་དུ། །ངན་འགྲོའི་གཡང་སར་ངེས་པར་ལྷུང་། །དེ་ཕྱིར་མི་དགེ་ཕྲ་ནས་སྤང་། །དགེ་བ་ཕྲ་ནས་བསྒྲུབ་པར་བྱ། །དེ་ལྟར་དགེ་བའི་སྦྱོར་བ་ལ། །རྒྱུན་མི་འཆད་པར་བརྩོན་ལྡན་པས། །ཅུང་ཟད་བརྟན་པ་ཐོབ་གྱུར་ནས། །སྤྱོད་པ་ཕྱི་ནང་གཉིས་སུ་ཕྱེ། །ཚོགས་སྤྱོད་སྐྱེ་བོ་རྣམས་དང་བསྟུན། །དབེན་པ་ནང་སྤྱོད་ཏིང་འཛིན་སྤེལ། །ནང་སྤྱོད་ཏིང་འཛིན་སྤེལ་བའི་ཚེ། །དང་པོའ་ལས་བས་མ་ཚོར་བར། །ཏིང་འཛིན་རྟོགས་པ་གོང་འཕེལ་བའི། །སྤྱོད་པ་ཉམས་དང་བསྟུན་ཅིང་བྱ། །མི་འཆི་བཅུ་
</div>
<div class="folio"><span class="shoglhe">༤༤༩</span>ཕྱེད་སྤྱད་བྱ་ཞིང་། །སྟོབས་ལྔ་དག་ཀྱང་བསྟེན་པར་བྱ། །འདོད་ཡོན་བཅུ་ཕྱེད་མི་སྤང་ཞིང་། །ཞེན་པ་སྤངས་ལ་གྲོགས་སུ་ཁྱེར། །ཞིང་སའི་འབྲས་ཀྱི་མྱུ་གུ་དེ། །ཆུ་ལུད་འཛོམ་པས་རྒྱས་པར་བྱེད། །རྣལ་འབྱོར་ཡེ་ཤེས་མྱུ་གུ་དེ། །འདོད་ཡོན་བསྟེན་པས་རྒྱས་པར་བྱེད། །སྐྱེ་མེད་ཉམས་དང་མ་བྲལ་བས། །གང་ལའང་ཞེན་པ་མེད་པར་སྤྱོད། །ཚོགས་སྤྱོད་རང་སྤྱོད་ལྷུག་པ་ཡི། །གཉིས་མེད་རྟོགས་པས་ཟིན་བྱས་ལ། །འདི་བྱ་འདི་མི་བྱ་མེད་པར། །སྤྱོད་པ་གང་དགར་བཏང་བར་བྱ། །གཉིས་མེད་རྟོགས་པའི་ཉམས་མྱོང་གིས། །གོས་ལ་འདི་གོན་མི་གོན་མེད། །བཟང་རུང་ངན་རུང་བགོ་བར་བྱ། །ཟས་ལ་འདི་ཟ་འདི་མི་ཟ་མེད། །གཙང་རུང་རྩོག་རུང་བཟའ་བར་བྱ། །མི་རྟོག་ཡེ་ཤེས་འཕེལ་བར་འགྱུར། །ངག་ལ་འདི་སྨྲ་འདི་མི་སྨྲ་མེད། །བླ་བརྡོལ་ལྟ་བུར་སྨྲ་བར་བྱ། །གང་ལའང་ཆེད་དུ་བཅོས་མི་བྱ། །རང་བྱུང་ལྷུག་པར་གནས་པར་བྱ། །ཆོས་སྐུའི་ཉམས་དང་འབྲལ་མི་བྱ། །གང་ལའང་ཞེན་པ་མེད་པར་བྱ། །རང་གི་འཁོར་རམ་གཞན་དག་གིས། །ལེགས་ཉེས་ལ་སོགས་ཅི་བྱས་ཀྱང་། །སྐད་ཅིག་ཙམ་ཡང་འཁྲུགས་མི་བྱ། །བེམ་པོ་བཞིན་དུ་གནས་པར་བྱ། །སེམས་ལ་གནོད་པའི་བྱ་བ་རྣམས། །ནམ་དུ་ཡང་ནི་མི་བྱའོ། །རི་དྭགས་མི་ལ་འབྲོས་པ་བཞིན། །རྟག་ཏུ་མི་ལ་འབྲོས་པར་བྱ། །བདག་བཟང་སྙེམས་པས་གཞན་དག་ལ། །ཁོ་བཟང་ཁོ་ངན་བཤད་མི་བྱེད། །ཁྲམ་པས་རང་མཚང་སྦེད་པ་བཞིན། །རང་གི་ཡོན་ཏན་རྟག་ཏུ་སྦ། །མི་ཆེན་འདིར་དགའ་མི་བྱ་ཞིང་། །རྟག་ཏུ་དམན་ས་བཟུང་བར་བྱ། །མཐོ་དམའ་མེད་པའི་དོན་རྟོགས་ཀྱང་། །བླ་མ་མཁའ་འགྲོ་རྟག་ཏུ་མཆོད། །མདོར་ན་རང་འདོད་གཡོ་སྒྱུ་དང་། །བཅོས་མ་ཐམས་ཅད་སྤང་བར་བྱ། །ཇི་སྲིད་མཉམ་བཞག་རྗེས་ཐོབ་གཉིས། །ཡོད་པ་དེ་སྲིད་མཉམ་བཞག་ལ། །ཤེས་པ་བརྟན་ནམ་མི་བརྟན་བརྟག །མཉམ་བཞག་ཤེས་པ་མི་བརྟན་ན། །མག་མ་མོག་མས་མགོ་གཏུམས་ནས། །བླུན་སྒོམ་བྱས་པས་
</div>
<div class="folio"><span class="shoglhe">༤༥༠</span>དོན་གོ་མེད། །བྱམས་དང་སྙིང་རྗེས་ཀུན་བསླངས་ནས། །ལུས་ངག་དགེ་ལ་འབད་པར་བྱ། །འོན་ཏེ་མཉམ་བཞག་བརྟན་གྱུར་ན། །ལུས་ངག་དགེ་སྦྱོར་གང་ཡང་བླའི། །མཉམ་བཞག་འབའ་ཞིག་གོམས་སུ་གཞུག །མཉམ་བཞག་རྗེས་ཐོབ་ཟེར་བ་དེ། །ལངས་འདུག་གཉིས་ལ་ཟེར་བ་ཡིན། །དང་པོ་ལངས་པའི་མཉམ་བཞག་ནི། །དགེ་བའི་དམིགས་པ་གང་རུང་ལ། །རྩེ་གཅིག་མི་གཡོ་སེམས་བརྟན་ན། །འགྲོ་འདུག་བྱས་ཀྱང་མཉམ་བཞག་ཡིན། །དམིགས་པ་རྩེ་གཅིག་མི་གནས་པར། །རྣམ་རྟོག་གང་དགར་ཤོར་གྱུར་ན། །མལ་དུ་སྒོམ་ཀྱང་རྗེས་ཐོབ་ཡིན། །རང་སེམས་རྟོགས་པའི་མཉམ་བཞག་ནི། །རྣལ་འབྱོར་བཞི་ཡི་རིམ་པས་ཤེས། །རྩེ་གཅིག་རྣལ་འབྱོར་ཤར་དུས་སུ། །རང་གི་སེམས་ཀྱི་རང་བཞིན་རྟོགས། །བར་སྣང་དག་པའི་དཀྱིལ་ལྟ་བུ། །གསལ་སྟོང་མ་འགགས་སལ་ལེ་བ། །སིང་ངེ་ཡེ་རེ་འདུག་པ་དེ། །རྣལ་འབྱོར་དང་པོའ་མཉམ་བཞག་ཡིན། །དེ་ལས་རྣམ་རྟོག་འཕྲོས་པ་དེ། །མལ་ན་སྒོམ་ཡང་རྗེས་ཐོབ་ཡིན། །གསལ་སྟོང་སིང་ངེ་ཡེར་རེ་བ། །གནས་ན་ལབ་བོབ་འགྲོ་འདུག་ཀྱང་། །མཉམ་བཞག་ངང་ལ་གནས་པ་ཡིན། །སྤྲོས་བྲལ་རྣལ་འབྱོར་ཤར་དུས་སུ། །རང་གི་སེམས་ཀྱི་ངོ་བོ་རྟོགས། །རིག་པ་སྤྲོས་བྲལ་རྒྱུན་ཆད་མེད། །སྐྱེ་འགག་བླང་དོར་མེད་པ་ཡི། །རང་སེམས་ཆོས་སྐུར་གནས་པ་དེ། །རྣལ་འབྱོར་གཉིས་པའི་མཉམ་བཞག་ཡིན། །མཉམ་བཞག་དེ་ལ་གནས་པ་ན། །འགྲོའམ་ལབ་ལོབ་སྨྲ་བྱེད་ཀྱང་། །མཉམ་བཞག་ངང་ལ་གནས་པ་ཡིན། །སྤྲོས་པའི་མཚན་མས་གཡེངས་པས་ན། །མལ་ན་སྒོམ་ཡང་རྗེས་ཐོབ་ཡིན། །རོ་གཅིག་རྣལ་འབྱོར་ཤར་དུས་སུ། །རང་གི་སེམས་ཀྱི་མཚན་ཉིད་རྟོགས། །རང་སེམས་སྤྲོས་བྲལ་ཆོས་སྐུ་ལས། །འཁོར་འདས་དུ་མར་ཤར་བ་རྟོགས། །རྣམ་པར་རྟོག་དང་མི་རྟོག་དང་། །སྣང་དང་སྣང་མེད་གནས་པ་དང་། །མི་གནས་སྟོང་དང་མི་སྟོང་དང་། །གསལ་དང་མི་གསལ་སྣ་ཚོགས་ཀུན། །འོད་གསལ་ཆོས་སྐུར་རོ་གཅིག་པས། །ཆོས་སྐུ་མིན་པའི་
</div>
<div class="folio"><span class="shoglhe">༤༥༡</span>སྣང་མ་མཐོང་། །འོད་གསལ་མིན་པའི་རྟོགས་མ་མཐོང་། །དེ་ལྟར་རོ་མཉམ་རྟོགས་པ་དེ། །ཡིད་ཀྱིས་ཟིན་པའི་དུས་ཚོད་དེ། །རྣལ་འབྱོར་གསུམ་པའི་མཉམ་བཞག་ཡིན། །གཉུག་མའི་ཡིད་ཀྱིས་ཟིན་གྱུར་ན། །མཆོངས་རྒྱུག་ལབ་ལོབ་སྨྲ་བྱེད་ཀྱང་། །མཉམ་བཞག་ངང་ལ་གནས་པ་ཡིན། །གཉུག་མའི་ཡིད་དང་བྲལ་གྱུར་ན། །མལ་ན་སྒོམ་ཡང་རྗེས་ཐོབ་ཡིན། །སྒོམ་མེད་རྣལ་འབྱོར་ཤར་དུས་སུ། །རིག་པའི་ངོ་བོ་རྟེན་དང་བྲལ། །རྣལ་འབྱོར་པ་ལ་བསྒོམ་རྒྱུ་མེད། །སྒོམ་མཁན་མི་འདུག་ཕྱལ་བར་སོང་། །སྐུ་གསུམ་ཡེ་ཤེས་ལྔ་ལྡན་གྱི། །སངས་རྒྱས་རང་ལ་ཚང་ངོ་ཟེར། །འདི་རང་ཡིན་པར་ད་བཟོད་ཤེས། །ཕྱག་རྒྱ་ཆེན་པོའ་དངོས་གྲུབ་དེ། །འདི་རང་ཡིན་པར་དོན་ཐག་ཆོད། །ཡེ་ནས་གནས་པའི་དངོས་གྲུབ་ལ། །ཐོབ་བོ་སྙམ་པའི་རློམ་སེམས་མེད། །དྲན་པས་ཟིན་དང་མ་ཟིན་མེད། །ཉི་མ་འོད་དང་བཅས་པ་ཡིན། །རྣལ་འབྱོར་མཉམ་བཞག་འབའ་ཞིག་ཡིན། །གཉིས་མེད་མངོན་གྱུར་དེ་ལ་ཟེར། །རྩེ་གཅིག་དུས་ཀྱི་རྗེས་ཐོབ་ནི། །དང་པོ་ཨ་འཐས་ཉིད་དུ་སྣང་། །སྣང་ཡང་སྒྱུ་མར་བསྒོམ་པར་བྱ། །སྤྲོས་བྲལ་དུས་ཀྱི་རྗེས་ཐོབ་ནི། །རས་འགའ་སྒྱུ་མར་སྣང་ཡང་ནི། །རེས་འགའ་ཨ་འཐས་ཉིད་དུ་སྣང་། །སྣང་ཡང་ཆོས་སྐུར་བསྒོམ་པར་བྱ། །རོ་གཅིག་དུས་ཀྱི་རྗེས་ཐོབ་ནི། །དྲན་པས་ཟིན་ཚེ་ཆོས་སྐུར་འཆར། །མ་ཟིན་ཨ་འཐས་ཡད་ཡུད་ཙམ། །སྒོམ་དུ་མེད་ལ་མཉམ་བཞག་དང་། །རྗེས་མེད་ཆོས་སྐུ་འབའ་ཞིག་ཡིན། །གཟུགས་སྐུ་གཉིས་པོ་ཉམས་སྣང་ངོ་། །སྨྲ་ཁམས་ཆེ་བའི་ཁ་ན་མེད། །ཕྱེ་གཏོར་འགམ་པའི་ཁ་ན་མེད། །རང་མགོ་རང་གིས་མ་གཏུམས་ཤིག །སྒོམ་དུ་མེད་པའི་དུས་ཚོད་ནི། །གཉིད་ལོག་མ་ལོག་མེད་པར་གསལ། །རྟོག་དཔྱོད་བྱས་རུང་མ་བྱས་རུང་། །དྲན་པས་ཟིན་རུང་མ་ཟིན་རུང་། །བདག་མེད་གཞན་མེད་ཆོས་སྐུར་གསལ། །དམིགས་མེད་ཐུགས་རྗེའི་འབད་རྩོལ་གྱིས། །རྣམ་རྟོག་མེད་པར་ཤུགས་ཀྱིས་འཆར། །དེ་འདྲའི་དུས་ལ་མ་ཕྱིན་བར། །ཁ་ལྟ་ཡུག་པའི་
</div>
<div class="folio"><span class="shoglhe">༤༥༢</span>སྒོམ་ཆེན་གྱིས། །རང་གིས་རང་ཉིད་བསླུས་ཉེན་ཆེའོ། །དེ་ལྟར་སྐལ་ལྡན་སྒོམ་ཆེན་རྣམས། །སྒོམ་མེད་པ་ལ་སླེབས་ཀྱི་བར། །བླ་མ་བཀུར་ཞིང་བསོད་ནམས་བསགས། །ཁ་ལྟ་ཡུག་པོས་མ་བསླུས་ན། །བསོད་ནམས་ཚོགས་ཀྱིས་བསླུས་པ་མེད། །རྟོགས་ལྡན་རྣམས་ཀྱི་སྙིང་གཏམ་ཡིན། །ཚོགས་དང་དབེན་པའི་ཁྱད་པར་ནི། །ཆོས་སྐུ་ཡེ་ནས་འབྲལ་མེད་ཅིང་། །གཉིས་འཛིན་ཤེས་པ་དང་བྲལ་བ། །ཆོས་བརྒྱད་ཕྱོགས་སུ་མ་ལྷུང་ན། །ཚོགས་སུ་འཁྱམས་རུང་དབེན་པ་ཡིན། །གཉིས་འཛིན་ཞེན་པ་དང་བཅས་པས། །བདེ་སྡུག་ལ་སོགས་ཡིད་བྱེད་ན། །དབེན་སར་བསྡད་ཀྱང་ཚོགས་པ་ཡིན། །དེ་ཕྱིར་དབེན་དང་ཚོགས་ཀྱང་རུང་། །གཉིས་མེད་རྟོགས་དང་མ་བྲལ་བས། །སྐྱིད་སྡུག་ཡིད་ལ་མི་བྱེད་པས། །གང་ལའང་ཞེན་པ་མི་བྱེད་ཅེས། །ཚོགས་དང་དབེན་པ་ཕྱེ་བ་དང་། །མཉམ་བཞག་རྗེས་སོགས་ཕྱེ་བ་གཉིས། །ལས་དང་པོ་ཡི་གང་ཟག་རྣམས། །དྲང་ཕྱིར་དགོངས་ཏེ་གསུངས་པ་ཡིན། །ངེས་པའི་དོན་ལ་ཚོགས་དབེན་དང་། །མཉམ་རྗེས་ལ་སོགས་གཉིས་སུ་མེད། །ཅི་ཕྱིར་ཞེ་ན་སེམས་ཉིད་འདི། །ལྷན་ཅིག་སྐྱེས་པ་ཆོས་ཀྱི་སྐུ། །སྣང་བ་ལྷན་སྐྱེས་ཆོས་སྐུའི་འོད། །མར་མེ་དང་མར་མེའི་འོད་བཞིན་ནོ། །རིག་པ་ཆོས་སྐུའི་ངོ་བོ་ལ། །རྒྱུན་ཆད་འཕེལ་འགྲིབ་མི་སྲིད་ཕྱིར། །མཉམ་རྗེས་ལ་སོགས་ག་ལ་སྲིད། །དེ་རྟོགས་བརྟན་པའི་སྒོམ་ཆེན་ལ། །མཉམ་རྗེས་ལ་སོགས་སུ་ཡིས་ཁགས། །དེ་ཕྱིར་གང་ཟག་ཚོད་མ་བཟུང་། །ཉམས་མྱོང་རྟོགས་པ་གང་གཅེས་ན། །ཉམས་མྱོང་མི་གཅེས་རྟོགས་པ་གཅེས། །ཉམས་མྱོང་ཇི་ལྟར་བཟང་གྱུར་ཀྱང་། །རྟོགས་པ་མེད་ན་གྲོལ་མི་སྲིད། །རྟོགས་པ་ཇི་ལྟར་མཐོ་གྱུར་ཀྱང་། །སྙིང་རྗེ་མེད་ན་ཉན་ཐོས་ལམ། །བསམ་གཏན་བཞི་ལ་སོགས་རྣམས་ལ། །ཉམས་མྱོང་ཏིང་འཛིན་ཡོད་མོད་ཀྱི། །རྟོགས་པ་མེད་པའི་སྐྱོན་ཆེན་གྱིས། །ཉམས་མྱོང་ཟད་ནས་ཕྱིར་ལ་ཡང་། །ངན་སོང་གསུམ་སོགས་ལྷུང་ནས་ནི། །སྡུག་བསྔལ་མི་བཟད་མྱོང་ལ་ལྟོས། །ཉམས་མྱོང་ཐམས་ཅད་འདུས་བྱས་ཡིན། །
</div>
<div class="folio"><span class="shoglhe">༤༥༣</span>འདུས་བྱས་ཐམས་ཅད་མི་རྟག་འཇིག །དེ་ཕྱིར་ཉམས་ལ་མ་ཞེན་པར། །གཉིས་མེད་ཡེ་ཤེས་རྟོགས་པར་གྱིས། །མི་གནས་མྱ་ངན་འདས་པ་དེ། །རྟོགས་པ་ཁོ་ནའི་སྤྱོད་ཡུལ་ཡིན། །བློ་ཡིས་བྱས་པའི་གཉིས་མེད་དེ། །ཐོས་པ་ཆེ་བས་རྟོགས་འགྱུར་ཏེ། །རྟོག་པ་ཁོ་ནའི་སྤྱོད་ཡུལ་ཡིན། །ནང་ནས་ཤར་བའི་གཉིས་མེད་འདི། །བླ་མའི་བྱིན་རླབས་འབའ་ཞིག་ཡིན། །དཔལ་ལྡན་བླ་མ་ལ་གུས་ཏེ། །ནང་ནས་རྟོགས་པའི་ངེས་ཤེས་སྐྱེ། །བརྟགས་དཔྱད་མཁན་ལ་ཅི་ཆ་ཡོད། །ཚིག་ཏུ་ཤེས་པ་ངས་ཀྱང་ཤེས། །རྐྱེན་ངན་ཐུབ་བམ་མི་ཐུབ་བརྟག །གཡས་ནས་སྟྭ་གྲིས་གཤོག་བྱེད་ཅིང་། །མི་སྙན་སྣ་ཚོགས་སྒྲོག་པར་བྱེད། །གཡོན་ནས་ཙན་དན་དྲིས་མཆོད་ཅིང་། །གུས་པས་སྙན་པ་སྣ་ཚོགས་སྒྲོག །དེ་འདྲའི་བདེ་སྡུག་མྱོང་དུས་སུ། །ཆེད་དུ་བསྲན་པ་མ་ཡིན་པས། །བདེ་སྡུག་དགའ་མིན་དགག་མེད་ན། །སྨྱོན་སྤྱོད་ཚོགས་སུ་ཕྱུང་བས་ཆོག །འོན་ཀྱང་མ་དད་སྐུར་ལ་སོགས། །ནུས་པ་ཐོགས་མེད་མ་ཐོབ་བར། །གསང་བར་བཤད་པའི་སྤྱད་པ་རྣམས། །ཚོགས་སུ་བཤད་ན་བདག་གཞན་བརླག །གཞན་དོན་འགྲུབ་མི་འགྲུབ་སོགས་ཀྱི། །མངོན་མཁྱེན་སྣ་ཚོགས་ཤར་བ་དང་། །ནུས་པ་ཐོགས་མེད་ཐོབ་གྱུར་ནས། །གསང་སྤྱོད་ཚོགས་སྤྱོད་དབྱེ་བ་མེད། །རྗེ་བཙུན་མི་ལའི་ཞལ་ནས་ཀྱང་། །དགེ་བཅུ་སྤྱད་དུ་མེད་པར་གདའ། །སྡིག་བཅུ་སྤང་དུ་མེད་པར་གདའ། །མ་བཅོས་ལྷུག་པར་གནས་པར་གདའ། །རྗེ་བཙུན་ལོ་རོའ་ཞལ་ནས་ཀྱང་། །མཐོ་ལ་གཉན་པའི་དཀོན་མཆོག་གསུམ། །བཀུར་མེད་རིག་པའི་ངང་དུ་རྫོགས། །སྐྱབས་འགྲོ་བྱ་བ་ངས་མ་རྙེད། །རྗེ་བཙུན་རྣམ་པའི་དགོངས་པ་དེ། །ཞང་གི་སྤྲང་བན་བདག་དང་ནི། །རྟོགས་ལྡན་རྡོ་རྗེའི་སྤུན་རྣམས་ལ། །བུམ་ནང་མར་མེ་བཞིན་དུ་གསལ། །བཤད་ན་ཁྱེད་ཀྱིས་གོ་བ་དཀའ། །དད་ལྡན་བླ་མ་མཉེས་བྱེད་ཅིང་། །བྱིན་རླབས་སྙིང་ལ་ཞུགས་པ་ཡི། །རང་ཤར་རྣམས་ཀྱི་སྤྱོད་ཡུལ་ཡིན། །ཕྱོགས་ལས་རྣམ་རྒྱལ་སྤྱོད་པ་སོགས། །གང་གིས་དོགས་ནས་འདིར་མ་གླེངས། །
</div>
<div class="folio"><span class="shoglhe">༤༥༤</span>རྒྱ་མཚོ་ལྟ་བུའི་རྒྱུད་མཆོག་ལྟོས། །བབ་ཅོལ་ཐེ་ཚོམ་མ་བྱེད་པར། །སྤྱོད་པ་དུས་དང་འབྲེལ་བར་གྱིས། །སྒྲུབ་པ་ཐང་ལྷོད་མེད་པར་གྱིས། །ལྟ་བ་ཕྱོགས་རིས་མེད་པར་གྱིས། །སྤྱོད་པ་ཚུལ་བཅོས་མེད་པར་གྱིས། །སྒོམ་པ་ཡེངས་པ་མེད་པར་གྱིས། །ཡོན་ཏན་ཟད་པ་མེད་པར་འབྱུང་། །འགྲོ་དོན་དཔག་ཏུ་མེད་པ་འགྲུབ། །གཉིས་མེད་རྟོགས་པས་མ་ཟིན་པའི། །བཙན་ཐབས་བཅོས་མ་ཐོ་ཆོ་ཡིན། །དགྲ་ཟིན་གསེར་དང་བོང་བ་སྙོམས། །ཡ་ཚུལ་སྤྱི་ཚིས་མ་བྱས་པས། །གྲོལ་ན་བུ་ཆུང་ཅིས་མི་གྲོལ། །གཉིས་མེད་རྟོགས་པས་མ་ཟིན་པའི། །གཟའ་གཏད་མེད་པས་གྲོལ་གྱུར་ན། །སྨྱོན་པ་རྣམས་ཀྱང་གྲོལ་བར་རིགས། །གཉིས་མེད་རྟོགས་པས་མ་ཟིན་པའི། །གཙང་རྩོག་མེད་པས་གྲོལ་གྱུར་ན། །ཁྱི་ཕག་རྣམས་ཀྱང་གྲོལ་བར་རིགས། །གཉིས་མེད་རྟོགས་པས་མ་ཟིན་པའི། །སྤྱོད་ལམ་མཁས་པས་གྲོལ་གྱུར་ན། །བག་མ་རྣམས་ཀྱང་གྲོལ་བར་རིགས། །གཉིས་མེད་རྟོགས་པས་མ་ཟིན་པའི། །རང་བྱུང་ལྷུག་པས་གྲོལ་གྱུར་ན། །གླན་གླེན་རྣམས་ཀྱང་གྲོལ་བར་རིགས། །གཉིས་མེད་རྟོགས་པས་ཟིན་གྱུར་ན། །སྤྱོད་པ་རྩིང་རུང་མི་རྩིང་རུང་། །ཇི་ལྟར་བྱས་ཀྱང་གྲོལ་བར་འགྱུར། །གཉིས་མེད་རྟོགས་པས་མ་ཟིན་ན། །ཞིབ་རུང་རྩིང་རུང་འཆིང་བར་འགྱུར། །ཕྱོགས་མེད་སྙིང་རྗེས་ཁྱབ་གྱུར་ན། །ཇི་ལྟར་བྱས་ཀྱང་མཆོག་གི་ལམ། །ཕྱོགས་མེད་སྙིང་རྗེས་མ་ཁྱབ་ན། །ཇི་ལྟར་བྱས་ཀྱང་དམན་པའི་ལམ། །སྤྱོད་པའི་ལེའུའོ། ༈ །དམ་ཚིག་ཇི་ལྟར་བསྲུང་ཞེ་ན། །དང་པོའ་ལས་པའི་དུས་ཚོད་ན། །སོ་སོར་ཐར་པའི་སྡོམ་ལ་སོགས། །བདེ་བར་གཤེགས་པའི་བཀའ་མི་བཅག །རྩ་རླུང་སྒོམ་པའི་དུས་ཚོད་ན། །བདེ་དྲོད་མི་མཐུན་ཕྱོགས་རྣམས་སྤོང་། །གཉིས་མེད་རྫོགས་པ་ཤར་དུས་ན། །ཆེད་དུ་བྱ་བ་ཐམས་ཅད་སྤང་། །ཀུན་ལ་རང་སེམས་དབང་པོར་བཞག །དབྱིངས་ལས་མི་འདའི་དོན་རྟོགས་ནས། །བསྲུང་དུ་མེད་པའི་དམ་ཚིག་མཆོག །དཀར་པོ་ཅིག་ཐུབ་བྱ་བ་ཡིན། །དམ་ཚིག་གི་ལེའུའོ། ༈ །ལྟ་བ་ཕྱིན་ཅི་མ་ལོག་ཅིང་། །གདམས་ངག་ནོད་ཚོགས་མ་འཆུགས་ན། །སྒོམ་པ་མ་ནོར་ཐང་ལྷོད་མེད། །སྤྱོད་པ་མི་ནོར་ཞེན་པ་མེད། །དམ་ཚིག་ལྷ་ཡིས་མ་ཁྲེལ་ན། །འབྲས་བུ་དགོས་འདོད་གདོན་མི་
</div>
<div class="folio"><span class="shoglhe">༤༥༥</span>ཟ། །དཔེར་ན་སྨན་གྱི་སྡོང་པོ་ཞིག །ཞིང་ས་ས་བོན་དུས་ཚོད་དང་། །ཆུ་ལུད་རྟེན་འབྲེལ་རྣམས་ཚོགས་ན། །མྱུ་གུས་ཀྱང་ནི་ནད་སེལ་ན། །སྡོང་པོ་ཡལ་ག་ལོ་འདབ་དང་། །མེ་ཏོག་འབྲས་བུ་ཐམས་ཅད་ཀྱི། །ཚོད་ཀ་ཚོད་ཀའི་ཡོན་ཏན་གྱིས། །ནད་རྣམས་སེལ་བ་ཇི་བཞིན་ནོ། །ལོག་པའི་རྟེན་འབྲེལ་རྣམས་ཀྱིས་ཀྱང་། །འབྲས་བུ་སྡུག་བསྔལ་འབྱིན་ནུས་ན། །མ་ནོར་ལེགས་པའི་རྟེན་འབྲེལ་གྱིས། །བདེ་ལེགས་ཐམས་ཅད་འགྲུབ་པར་ངེས། །ཤིན་ཏུ་བརྩོན་ལྡན་རྣལ་འབྱོར་པས། །མན་ངག་ཟབ་མོས་ཟིན་གྱུར་ན། །གཉིས་མེད་རྟོགས་པ་མ་ཤར་ན། །རྣམ་ཤེས་གཞན་གྱི་གྲོང་འཇུག་དང་། །གོང་དུ་འཕོ་བའི་སྦྱོར་བ་ཡིས། །མངོན་སུམ་ཉིད་དུ་འགྲུབ་པར་འགྱུར། །མ་ནུས་ཀྱང་ནི་བར་དོར་འཆར། །རབ་ཀྱི་འོད་གསལ་མངོན་དུ་བྱེད། །མཐོང་ལམ་མིན་ཞེས་སུ་ཞིག་སྨོད། །ནངས་པར་ཉི་མ་ཤར་མ་ཐག །ཆབ་རོམ་ཞུ་བར་མ་ནུས་ཤིང་། །ས་རྡོ་དྲོས་པར་མ་གྱུར་ཀྱང་། །ཉི་མ་མིན་ཞེས་སུ་ཞིག་སྨོད། །ས་དང་ལམ་གྱི་ཁྱད་པར་དང་། །དྲོད་རྟགས་ཁྱད་པར་སོ་སོ་ཀུན། །རིམ་འཇུག་གདུལ་བྱ་དྲང་དོན་དུ། །ཐུབ་པས་ལྡེམ་པོར་གསུངས་པ་ལ། །རྨོངས་རྣམས་ཉི་ཚེའི་ཕྱོགས་ཆར་ཞེན། །གདུལ་བྱའི་མཐོ་དམའ་བསམ་མི་ཁྱབ། །སངས་རྒྱས་གསུང་རབ་བསམ་མི་ཁྱབ། །རང་རང་གཞུང་དང་མ་མཐུན་ཡང་། །སྨད་ཅིང་སྤང་བར་མི་བྱ་ཞིང་། །ནམ་ཞིག་གོ་བར་སྨོན་ལམ་གདབ། །ཕྱག་རྒྱ་ཆེན་པོ་ཆིག་ཆོད་ལ། །པ་ན་ས་ཡི་འབྲས་བུ་བཞིན། །རྒྱུ་དང་འབྲས་བུ་དུས་མཚུངས་ཤིང་། །མཚན་མ་རང་སར་གྲོལ་བ་ཡིན། །སྤྲེའུ་རྣམས་མས་འཛེག་ཤིང་ཐོག་ལེན། །ཁྭ་ཏས་ཡལ་ག་མ་མཐོང་སྟེ། །ཤིང་ཐོག་ལེན་པར་སྨྲ་ཅི་ཡོད། །དེ་བཞིན་གཅིག་ཆར་གང་ཟག་གིས། །ས་ལམ་དྲོད་རྟགས་མ་མཐོང་ཡང་། །ཆོས་སྐུ་ཐོབ་པར་སྨྲ་ཅི་ཡོད། །སྦྱངས་དང་ནུས་པ་སོ་སོ་ཡིན། །གཉུག་མ་རྟོགས་པའི་སྐད་ཅིག་ལ། །མྱ་ངན་འདས་པའི་རྒྱལ་སྲིད་ཐོབ། །ཐོག་མེད་སེམས་ཉིད་དག་པ་འདི། །འབྲས་བུ་ཡིན་པ་ད་གདོད་ཤེས། །ཤེས་པའམ་རྟོགས་པའི་འདུ་ཤེས་མེད། །འབྲིང་
</div>
<div class="folio"><span class="shoglhe">༤༥༦</span>གིས་སྒྱུ་ལུས་ཟུང་འཇུག་འགྲུབ། །ཐ་མས་མངལ་གྱི་གྲོང་ཁྱེར་ཁེགས། །ཡང་ན་གར་སྐྱེ་རང་དབང་ཐོབ། །དེ་ནས་སྐུ་གསུམ་གདོན་མི་ཟ། །ཕྱག་རྒྱ་ཆེན་པོའ་རྣལ་འབྱོར་པ། །ཤེས་པ་ལྷོད་ཀྱིས་གློད་པའི་ཚེ། །གསལ་ལ་རྟོག་མེད་པ་ཡི་ཉམས། །བར་སྣང་དག་པའི་དཀྱིལ་ལྟར་འཆར། །དེ་ལྟར་འཆར་བའི་དུས་ཉིད་དུ། །སྡིག་པ་དཔག་མེད་ངེས་པར་འཛད། །ངེས་པའི་ཤེས་པ་མ་སྐྱེས་ཀྱང་། །ཆོས་ཀྱི་སྐུ་དང་མཇལ་བ་ཡིན། །གཉིས་མེད་ལྷན་ཅིག་སྐྱེས་པ་ཡི། །རྟོགས་པ་ལྷག་གིས་ཤར་བ་ཡི། །སྐད་ཅིག་ཉིད་ལ་ཐོག་མེད་ནས། །བསགས་པའི་སྡིག་པ་ཇི་སྙེད་རྣམས། །མ་ལུས་གཏན་ནས་འཇོམས་པར་བྱེད། །མུན་པའི་ནང་གི་སྒྲོན་མེ་བཞིན། །ཕྱག་རྒྱ་ཆེན་པོ་ཆིག་ཆོད་ལ། །རྨོངས་པས་ས་ལམ་རྩིས་པས་འཁྲུལ། །འོན་ཀྱང་རྨོངས་རྣམས་དགའ་བའི་ཕྱིར། །མཚན་ཉིད་ཐེག་པའི་ས་ལམ་རྣམས། །འདིར་ཡང་དོད་པོ་བརྩི་བར་བྱ། །རྟོགས་པ་ལྷག་གིས་ཤར་བ་དེ། །མཐོང་ལམ་རབ་ཏུ་དགའ་བའི་ས། །རོ་མཉམ་རྟོགས་པ་དེ་ཉིད་ལ། །གོམས་པར་བྱེད་པ་སྒོམ་པའི་ལམ། །གོམས་སུ་མེད་པ་མཐར་ཕྱིན་ལམ། །གཉིས་མེད་རྟོགས་མ་ཐག་ཉིད་དུ། །སྡུག་བསྔལ་སངས་པར་མ་གྱུར་ཅིང་། །ཡོན་ཏན་ནུས་པ་མ་སྐྱེས་ཀྱང་། །རང་གྲོལ་མཉམ་རྗེས་སྐྱེ་ཤི་མེད། །སྐུ་ལྔ་ལྷུན་གྱིས་གྲུབ་པ་ཡི། །རྡོ་རྗེ་འཆང་ཆེན་ཉིད་དུ་གྲོལ། །དེ་ལྟ་བུ་ཡི་མཐུན་རྐྱེན་དེ། །ཚོགས་གཉིས་རྫོགས་ཤིང་སྒྲིབ་གཉིས་སྦྱངས། །བྱང་བའི་སྟོབས་ཀྱིས་ཐོབ་པར་བཤད། །འདི་ཡང་ཚོགས་གཉིས་རྫོགས་པ་སྟེ། །སྒྲིབ་པ་གཉིས་ཀྱང་ཤུགས་ཀྱིས་འབྱོངས། །གཉིས་མེད་རྟོགས་པའི་སྐད་ཅིག་ལ། །བླ་མ་སངས་རྒྱས་ཀུན་མཉེས་པས། །བསོད་ནམས་ཚོགས་ཆེན་དེ་རུ་རྫོགས། །སེར་སྣ་རྣམ་སྨིན་ལ་སོགས་ཀྱི། །སྒྲིབ་པའི་ས་བོན་གཏན་ནས་བྱང་། །རྫོགས་པའི་བྱང་ཆུབ་ཅེས་བྱའོ། །ཕྱག་རྒྱ་ཆེན་པོའ་དངོས་གྲུབ་ཡིན། །ཨེ་མ་ཧོ་ངོ་མཚར་རྨད་ཀྱི་ཆོས། །སྐད་ཅིག་ཉིད་ལ་རྫོགས་སངས་རྒྱས། །འབྲས་བུའི་
</div>
<div class="folio"><span class="shoglhe">༤༥༧</span>ལེའུའོ། ༈ །དེ་ལྟར་ལྟ་བའི་གནས་ལུགས་དང་། །སྒོམ་པའི་སྤྱོད་པ་དམ་ཚིག་དང་། །འབྲས་བུ་ལ་སོགས་ཆོས་རྣམས་ཀུན། །རང་གི་སེམས་ཀྱི་རྣམ་འཕྲུལ་ཡིན། །སེམས་ཉིད་རང་རིག་གསལ་བའི་ངང་། །གསལ་བ་ཉིད་ནས་རང་བཞིན་སྟོང་། །མཁའ་ལྟར་རིས་སུ་ཆད་པ་མེད། །ཕྱོགས་ཆ་མཐའ་དབུས་ངོས་བཟུང་མེད། །དེ་ལྟ་བུ་ཡི་སེམས་ཉིད་ལ། །བལྟ་བྱ་ལྟ་བྱེད་གཉིས་མེད་པས། །ལྟ་བ་མེད་ཅིང་རྟོགས་པ་མེད། །བསྒོམ་བྱ་སྒོམ་བྱེད་གཉིས་མེད་པས། །སྒོམ་པ་མེད་ཅིང་ངོས་བཟུང་མེད། །གོམས་བྱ་གོམས་བྱེད་གཉིས་མེད་པས། །གོམས་པ་མེད་ཅིང་མ་གོམས་མེད། །ཡེངས་བྱ་ཡེངས་བྱེད་གཉིས་མེད་པས། །མ་ཡེངས་མེད་ཅིང་ཡེངས་པའང་མེད། །སྤྱད་རྒྱུ་སྤྱོད་མཁན་གཉིས་མེད་པས། །སྤྱོད་པ་མེད་ཅིང་སྤྱད་པའང་མེད། །འཐོབ་བྱ་ཐོབ་བྱེད་གཉིས་མེད་པས། །གྲུབ་པ་མེད་ཅིང་ཐོབ་པ་མེད། །ནམ་མཁའ་སྟོང་པའི་དཀྱིལ་ལྟ་བུ། །རྒྱུ་དང་འབྲས་བུ་གཉིས་མེད་པས། །བསྐྱེད་པ་མེད་ཅིང་སྨིན་པའང་མེད། །ཡེ་ནས་སྟོང་པ་ཆོས་ཉིད་ལ། །སྒྲིབ་པ་མེད་ཅིང་བྱང་བའང་མེད། །སེམས་མེད་རིག་སྟོང་དབྱེར་མེད་ལས། །ཡེ་ཤེས་མེད་ཅིང་མི་ཤེས་མེད། །དེ་ལྟར་ལྟ་སྒོམ་སྤྱོད་པ་དང་། །དམ་ཚིག་དང་ནི་འབྲས་བུ་རྣམས། །སེམས་ཉིད་འོད་གསལ་ངོ་བོར་ནི། །མཉམ་པར་ཤེས་པའི་སྒོམ་ཆེན་ལ། །བལྟ་བྱ་ལྟ་བྱེད་ཞེན་མེད་པས། །ཞེན་མེད་ལྟ་བའི་རྒྱལ་པོ་ཡིན། །བསྒོམ་བྱ་སྒོམ་བྱེད་ཞེན་མེད་པས། །ཞེན་མེད་སྒོམ་པའི་རྒྱལ་པོ་ཡིན། །སྤྱད་བྱ་སྤྱོད་བྱེད་ཞེན་མེད་པས། །ཞེན་མེད་སྤྱོད་པའི་རྒྱལ་པོ་ཡིན། །འཐོབ་བྱ་ཐོབ་བྱེད་ཞེན་མེད་པས། །ཞེན་མེད་འབྲས་བུའི་རྒྱལ་པོ་ཡིན། །མཉམ་པ་ཉིད་ཀྱི་ལེའུའོ། ༈ །རང་སེམས་རྟོགས་པའི་སྐད་ཅིག་ལ། །དཀར་པོའ་ཡོན་ཏན་མ་ལུས་པ། །སྒྲུབ་པ་མེད་པར་དུས་གཅིག་རྫོགས། །སེམས་ཉིད་བར་སྣང་ལྟ་བུ་ལ། །སྐུ་གསུམ་ཡེ་ནས་ལྷུན་གྲུབ་ཀྱི། །སངས་
</div>
<div class="folio"><span class="shoglhe">༤༥༨</span>རྒྱས་དཀོན་མཆོག་དེ་རུ་རྫོགས། །སེམས་ཉིད་སྤྲོས་བྲལ་འདོད་ཆགས་བྲལ། །དམ་ཆོས་དཀོན་མཆོག་དེ་རུ་རྫོགས། །རང་བཞིན་སྐྱེ་མེད་ཕྱིར་མི་ལྡོག །དགེ་འདུན་དཀོན་མཆོག་དེ་རུ་རྫོགས། །དེ་ལྟར་དཀོན་མཆོག་གསུམ་པོ་ཡང་། །རང་སེམས་རིག་པར་རྫོགས་པས་ན། །གཞན་ལ་སྐྱབས་སུ་འགྲོ་མི་དགོས། །ངེས་པའི་སྐྱབས་འགྲོ་དེ་རུ་རྫོགས། །སེམས་ཉིད་སྤྲོས་དང་བྲལ་བ་ལ། །ཞེ་འདོད་རང་བཞིན་ཡེ་མེད་པས། །སྨོན་པ་བྱང་སེམས་དེ་རུ་རྫོགས། །ཐམས་ཅད་འཁྲུལ་པར་གོ་བ་ཡིས། །དམིགས་པ་མེད་པའི་སྙིང་རྗེ་ཤར། །གཞན་དོན་ལྷུན་གྱིས་གྲུབ་པ་ཡི། །འཇུག་པའི་བྱང་སེམས་དེ་རུ་རྫོགས། །སེམས་ཉིད་བར་སྣང་ལྟ་བུ་ལ། །འཛིན་ཆགས་ཀུན་དང་བྲལ་བས་ན། །སྦྱིན་པའི་ཕ་རོལ་ཕྱིན་པ་རྫོགས། །མཚན་མའི་དྲི་མ་རྣམ་དག་པས། །ཚུལ་ཁྲིམས་ཕ་རོལ་ཕྱིན་པ་རྫོགས། །སྟོང་པ་ཉིད་ལ་མི་སྐྲག་ཅིང་། །ཁོང་ཁྲོའི་ས་བོན་བཅོམ་པས་ན། །བཟོད་པའི་ཕ་རོལ་ཕྱིན་པ་རྫོགས། །རིག་སྟོང་རྒྱུན་ཆད་མེད་པའི་ཕྱིར། །བརྩོན་འགྲུས་ཕ་རོལ་ཕྱིན་པ་རྫོགས། །རྩེ་གཅིག་ཡེ་ནས་ལྷུན་གྲུབ་པས། །བསམ་གཏན་ཕ་རོལ་ཕྱིན་པ་རྫོགས། །ལོག་རྟོག་མཚན་མ་རང་གྲོལ་བས། །ཤེས་རབ་ཕ་རོལ་ཕྱིན་པ་རྫོགས། །ཅིར་སྣང་གྲོགས་སུ་ཤར་བ་ཡིས། །ཐབས་ཆེན་བསོད་ནམས་ཚོགས་ཆེན་རྫོགས། །གཉིས་སུ་མེད་པའི་དོན་རྟོགས་པས། །ཡེ་ཤེས་ཚོགས་ཆེན་དེ་རུ་རྫོགས། །སེམས་ཉིད་བར་སྣང་ལྟ་བུ་ལ། །ལུས་ཀྱི་མཚན་མ་གཏན་མེད་པས། །བུམ་པའི་དབང་མཆོག་དེ་རུ་རྫོགས། །ངག་གི་དྲི་མ་ཡེ་དག་པས། །གསང་བའི་དབང་མཆོག་དེ་རུ་རྫོགས། །ཡིད་ཀྱི་དྲི་མ་ཡེ་དག་པས། །ཤེས་རབ་ཡེ་ཤེས་དབང་མཆོག་རྫོགས། །ཆ་མཉམ་དྲི་མ་གནས་མེད་པས། །བཞི་པའི་དབང་མཆོག་དེ་རུ་རྫོགས། །རང་རིག་རང་གསལ་གོ་མ་འགགས། །སྐུ་མདོག་ཕྱག་མཚན་ཅིར་ཡང་སྣང་། །བསྐྱེད་རིམ་མཐའ་དག་དེ་རུ་རྫོགས། །གསལ་ལ་ངོས་བཟུང་མེད་པ་ཡི། །རྫོགས་པའི་རིམ་པ་དེ་རུ་རྫོགས། །རང་སེམས་འོད་གསལ་གཉིས་མེད་དུ། །
</div>
<div class="folio"><span class="shoglhe">༤༥༩</span>ལྷན་ཅིག་རྟོགས་པ་མཐོང་བའི་ལམ། །རྒྱུན་ཆད་མེད་པ་སྒོམ་པའི་ལམ། །འབད་རྩོལ་མེད་པ་མཐར་ཕྱིན་ལམ། །གར་ཡང་འགག་མེད་དྲོད་རྟགས་མཆོག །ས་ལམ་དྲོད་རྟགས་དེ་རུ་རྫོགས། །ཅིར་ཡང་མ་ཡིན་ཆོས་ཀྱི་སྐུ། །ཅིར་ཡང་སྣང་བ་སྤྲུལ་པའི་སྐུ། །ཅིར་ཡང་ཆོས་སྐུར་ལོངས་སྤྱོད་པས། །འབྲས་བུ་སྐུ་གསུམ་དེ་རུ་རྫོགས། །རང་རིག་བར་སྣང་ལྟ་བུ་ལ། །ཕྱོགས་རིས་མེད་པས་ལྟ་བ་རྫོགས། །དམིགས་ཞེན་མེད་པས་སྒོམ་པ་རྫོགས། །བླང་དོར་མེད་པས་སྤྱོད་པ་རྫོགས། །ཉམས་པ་མེད་པས་དམ་ཚིག་རྫོགས། །ལྷུན་གྱིས་གྲུབ་པས་འབྲས་བུ་རྫོགས། །སེམས་ཉིད་འོད་གསལ་སྟོང་པ་ལ། །སྔ་ཕྱི་དུས་གསུམ་ཕྱོགས་ཆ་མེད། །ཇི་སྲིད་བདག་འཛིན་ཡོད་ཀྱི་བར། །ལྟ་སྒོམ་སྤྱོད་འབྲས་དམ་ཚིག་ཡོད། །ལས་དང་ལས་ཀྱི་རྣམ་སྨིན་ཡོད། །སྡིག་སྤང་བསོད་ནམས་བསགས་པ་གཅེས། །དཀར་པོ་ཆིག་ཐུབ་བསྟན་པའི་ལེའུའོ། ༈ །ཞང་གི་སྤྲང་བན་བདག་ལ་ནི། །ཉེ་གནས་ཆོས་ཀྱི་བློ་གྲོས་ཀྱིས། །བསྐུལ་ནས་རང་གི་སེམས་ཉིད་ཀྱི། །གནས་ལུགས་སྒྲོ་སྐུར་ཡེ་མེད་པར། །གདུལ་བྱ་འགའ་ཞིག་དྲང་བའི་ཕྱིར། །སྒྲོ་བཏགས་ནས་ནི་ཡི་གེར་བཀོད། །རྐྱེན་ངན་ཅིར་ཡང་སྣང་བའི་ཕྱིར། །བརྩེ་བས་བྲིས་པས་ཉེས་པ་མེད། །དགེ་བ་འདི་དང་དགེ་གཞན་རྣམས། །མ་ལུས་གཅིག་ཏུ་གྱུར་ནས་ནི། །ནམ་མཁའི་མཐའ་མཉམ་འགྲོ་དོན་དུ། །གཉིས་མེད་ཆོས་སྐུ་མངོན་གྱུར་ཤོག །འབད་པ་མེད་པའི་འགྲོ་དོན་དུ། །ཞེན་བྲལ་དམིགས་མེད་ཐུགས་རྗེ་ཡི། །གཟུགས་སྐུས་ནམ་མཁའི་མཐའ་ཁྱབ་པས། །གང་འདུལ་དེ་ལ་དེ་སྟོན་ཤོག །དེང་ནས་བརྩམས་ཏེ་དུས་ཀུན་ཏུ། །དལ་འབྱོར་ཕུན་སུམ་ཚོགས་ཐོབ་ནས། །དད་དང་ཤེས་རབ་སྙིང་རྗེ་ཡིས། །སྟོབས་ཆེན་དགེ་ཕྱོགས་འབའ་ཞིག་ཤོག །ཀུན་ཏུ་རྡོ་རྗེ་ཐེག་ཆེན་སྣོད། །རབ་གྱུར་བླ་མའི་གདམས་ངག་དང་། །རྟོགས་མཆོག་ཐུགས་རྗེའི་བྱིན་རླབས་ཅན། །རྙེད་ནས་རྟག་ཏུ་མཉེས་བྱེད་ཤོག །ཀུན་ཏུ་བླ་མའི་ཡོན་ཏན་མཐོང་། །སྐྱོན་རྣམས་
</div>
<div class="folio"><span class="shoglhe">༤༦༠</span>སྐད་ཅིག་མི་མཐོང་བར། །རྡོར་འཛིན་ཉིད་དུ་རྟག་མཐོང་སྟེ། །དད་གུས་རྒྱུན་ཆད་མེད་པར་ཤོག །ཀུན་སློང་ངན་པས་མ་སྦགས་པའི། །དམིགས་མེད་སྙིང་རྗེ་ཆེན་པོ་ཡིས། །བླ་མ་སངས་རྒྱས་ཐམས་ཅད་ཀྱི། །ཡོན་ཏན་མ་ལུས་བདག་པོར་ཤོག །རྟག་ཆད་མུ་མཐའ་ལ་སོགས་པའི། །ཕྱོགས་བྲལ་ལྟ་བ་རྣམ་དག་པའི། །ཞེན་མེད་བདེ་གསལ་མི་རྟོག་དང་། །རོ་སྙོམས་སྤྱོད་པ་མཆོག་ཐོབ་ཤོག །ཀུན་ཏུ་གཡོ་སྒྱུའི་ཚུལ་འཆོས་དང་། །ཉོན་མོངས་དྲི་མས་མ་གོས་པའི། །དམ་ཚིག་མཁའ་འགྲོ་མ་ཁྲེལ་བ། །སྲུང་ཞིང་བསྒྲུབ་ལ་རྟག་བརྩོན་ཤོག །རྟག་ཏུ་རི་ཁྲོད་འགྲིམས་བྱེད་ཅིང་། །འཇིགས་སྐྱོ་བར་ཆད་གཏན་མི་འབྱུང་། །ཉམས་མྱོང་རྟོགས་པ་དྲོད་རྟགས་སོགས། །ཡོན་ཏན་རྫུ་འཕྲུལ་མཐུ་ལྡན་ཤོག །བདག་གིས་སྤྱོད་པ་ཅི་བྱས་ཀུན། །བླ་མ་ཀུན་དང་མཆེད་ཀུན་དང་། །སེམས་ཅན་གཞན་དག་མ་ལུས་པ། །ཀུན་གྱི་ཡིད་དུ་འོང་བར་ཤོག །བདག་གི་ལུས་ངག་ཡིད་གསུམ་དང་། །གནས་དང་གོས་དང་མིང་རུས་དང་། །མཐོང་ཐོས་དྲན་རེག་ལ་སོགས་ཀྱིས། །གཞན་ཕན་འདོད་པ་ཀུན་རྫོགས་ཤོག །དངོས་ཀུན་ཆགས་མེད་གཏོང་མེད་ཅིང་། །རེ་འདོད་ལ་སོགས་སྐྱོན་དང་བྲལ། །རྣམ་དག་ཁྲིམས་ལྡན་སེམས་མི་འཁྲུགས། །བརྟན་སྤྲོ་མི་གཡོ་མཁའ་རྟོགས་ཤོག །བསྐྱེད་རྫོགས་གཉིས་ལ་བརྟན་ཐོབ་ནས། །འོད་གསལ་ཟུང་འཇུག་མཐར་ཕྱིན་ཏེ། །བདག་གི་བྱིན་རླབས་ལྷུན་གྲུབ་ཀྱིས། །འགྲོ་དྲུག་རེ་བ་སྐོང་བར་ཤོག །བདག་གི་དམིགས་མེད་སྙིང་རྗེ་དང་། །མཐུ་སྟོབས་རྫུ་འཕྲུལ་དཔག་ཡས་ཀྱིས། །ལྷ་ཀླུ་གནོད་སྦྱིན་བདུད་ལ་སོགས། །མཐུ་ཆེན་དྲེགས་པ་ཀུན་འདུལ་ཤོག །བདག་གི་མགོ་དང་རྐང་ལག་དང་། །ཤ་ཁྲག་སྲོག་དབུགས་ལ་སོགས་པ། །གཞན་ཕན་དུས་ལ་བབ་གྱུར་ན། །སྤྲོ་ཞིང་ལེགས་གཏོང་མི་འགྱོད་ཤོག །ཟས་སྐོམ་བུ་ནོར་བཞོན་པ་སོགས། །ལོངས་སྤྱོད་སྣ་ཚོགས་གང་འདོད་ལ། །བདག་གིས་ཅི་འདོད་ཟད་མེད་ཀྱི། །ཕན་ཐོགས་ང་རྒྱལ་མེད་པར་ཤོག །དགྲ་དང་གདོན་གྱིས་གང་ཉེན་དང་། །ནད་དང་མུ་གེ་ལ་སོགས་
</div>
<div class="folio"><span class="shoglhe">༤༦༡</span>པའི། །སྡུག་བསྔལ་གང་གིས་ཉེན་པ་རྣམས། །བདག་གི་མཐུ་དཔལ་གྱིས་སྐྱོབ་ཤོག །དེང་ནས་བརྩམས་ཏེ་དུས་ཀུན་ཏུ། །གཞན་དོན་འབའ་ཞིག་སྤྱོད་བྱེད་ཅིང་། །གཞན་གྱིས་མི་རིགས་གང་བྱས་ལ། །ཡིད་འཁྲུགས་སྐྱོ་མེད་ཕན་ཐོགས་ཤོག །རློམ་སེམས་ང་རྒྱལ་ཕྲག་དོག་དང་། །རང་འདོད་ཉེ་རིང་ཕྱོགས་རིས་སོགས། །མི་དགེའི་དྲི་མས་མ་གོས་པར། །འགྲོ་བ་ཀུན་ལ་ཕན་ཐོགས་ཤོག །གཞན་གྱིས་བསྟོད་སོགས་དགའ་བ་མེད། །སྨད་སོགས་སྐྱོན་ལ་མི་དགའ་མེད། །འབད་མེད་བཏང་སྙོམས་སྙིང་རྗེ་ཡིས། །ཆགས་སྡང་དྲི་མས་མ་གོས་ཤོག །སྤྱན་རས་གཟིགས་ཀྱི་ཐུགས་རྗེ་དང་། །འཇམ་པའི་དབྱངས་ཀྱི་ཤེས་རབ་དང་། །ཕྱག་ན་རྡོ་རྗེའི་མཐུ་སྟོབས་རྣམས། །མ་ལུས་བདག་ལ་རྫོགས་པར་ཤོག །ཀླུ་སྒྲུབ་སྙིང་པོའ་མཁྱེན་པ་དང་། །ས་ར་ཧ་ཡི་རྟོགས་པ་དང་། །བིར་ཝ་པ་ཡི་ནུས་མཐུ་རྣམས། །མ་ལུས་བདག་གིས་ཐོབ་པར་ཤོག །སྔགས་རྒྱུད་མ་ལུས་སྦྱོར་བ་ཤེས། །ལས་ཚོགས་མཐའ་དག་ཐོགས་མེད་འགྲུབ། །མན་ངག་དཔག་མེད་མངའ་བདག་བྱེད། །མཁའ་འགྲོ་མ་ལུས་མཉེས་བྱེད་ཤོག །ཆོས་ཀུན་གང་ནས་མ་འོང་ཞིང་། །གང་དུ་ཡང་ནི་མི་འགྲོ་ལ། །གར་ཡང་མི་གནས་མཉམ་པའི་དོན། །ངེས་རྟོགས་རབ་བརྟན་གཞན་ཕན་ཤོག །ཞེ་འདོད་སྐྱོན་བྲལ་གཞན་དོན་དུ། །བཟོ་དང་བསྟན་བཅོས་ཐམས་ཅད་དང་། །སྙན་དངགས་ལ་སོགས་ཕྱོགས་མེད་མཁས། །རྒོལ་བ་ཀུན་གྱིས་མི་ཐུབ་ཤོག །རིགས་དང་ཡོན་ཏན་ལ་སྤྱོད་དང་། །མ་ནོར་ཚིག་དོན་ཤེས་རབ་དང་། །མཐུ་རྩལ་སྤོབས་པ་ལ་སོགས་པ། །མཐུན་རྐྱེན་ཚོགས་ཀྱིས་མི་ཕོངས་ཤོག །སྨོན་ལམ་གྱི་ལེའུའོ། ༈ །དེང་སང་དུས་ན་ཆོས་པ་རྣམས། །ཚིག་ཚོགས་མཁས་ཀྱང་དོན་མ་རྟོགས། །སྤྱིར་ཡང་རྒྱལ་རྩོད་པ་འཕེལ། །སྒྲུབ་བརྒྱུད་བླ་མ་རྗེ་བཙུན་རྣམས། །དོན་གྱི་རྗེས་སུ་འབྲངས་ཏེ་སྒྲུབ། །ང་རྒྱལ་ལ་སོགས་གཏན་སྤངས་ཏེ། །དོན་རྟོགས་ལུང་རིགས་དགོངས་པ་རྫོགས། །
</div>
<div class="folio"><span class="shoglhe">༤༦༢</span>ཏཻ་ལོ་པས་ནི་ནཱ་རོ་ལ། །ཚིག་གཅིག་ཙམ་ཡང་མ་གསུངས་ཏེ། །ལུང་རིགས་མན་ངག་ཐམས་ཅད་ཀུན། །མ་ལུས་ནཱ་རོའ་ཐུགས་ལ་རྫོགས། །དེ་ཕྱིར་ཁོ་བོའ་ལབ་ལོབ་འདི། །སེངས་བསྐྱུངས་ལ་སོགས་སྦྱངས་པ་དང་། །འགལ་འབྲེལ་རྩིས་ན་ཟློས་པའི་སྐྱོན། །མ་བརྟགས་མུ་ཅོར་སྨྲས་པ་ཡིན། །རང་གི་གདུལ་བྱར་བབས་པ་ལ། །འདིས་མི་ཕན་པ་སྲིད་པའི་མཐའ། །མི་ཁེགས་སྙམ་ནས་བྲིས་པ་ཡིན། །ལུང་རིགས་གདམས་དང་མ་མཐུན་པ། །ཚིག་གཅིག་བྱུང་ན་མགོ་བོ་ཁོས། །སྤྲང་བན་ཞང་གི་རྟོགས་ཚོད་འདི། །སྤང་བུ་ཐུལ་གྱི་བྲག་སྔོན་དུ། །ཉེ་གནས་མར་པས་བསྐུལ་ནས་བྲིས། །ཕྱི་མ་ལ་བསྟེན་སྡིག་པ་གསོག །བཀའ་དང་བསྟན་བཅོས་རྣམས་དང་ནི། །བླ་མ་དམ་པའི་དགོངས་པ་དང་། །རང་གི་རྟོགས་ཚོགས་གླེངས་པ་ཡིན། །གུ་ཧྱ་ས་མ་ཡ།། །།
</div></div>
<p><br />
</p>
</div></div><div id="Wylie_Text" class="section-2 unselected"><div>
<p>WYLIE TEXT WILL APPEAR HERE
</p>
<h2><span class="mw-headline" id="Footnotes">Footnotes</span><span class="mw-editsection"><span class="mw-editsection-bracket">[</span><a href="/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=edit&amp;section=3" title="Edit section: Footnotes">edit</a><span class="mw-editsection-bracket">]</span></span></h2>
<p><br />
</p></div></div></div>
<p><br />
</p>
<div class="yellow-box depth-1" id="research-info">
	<div class="yellow-box-header"><i class="fa fa-search"></i> Research Information</div>
<dl><dt>Translator's notes <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit#tab=Research_Information"><i class="fas fa-pencil-alt"></i></a></span></dt>
<dd></dd>
<dt>Note from Ringu Tulku</dt>
<dd>The Mahamudra Written by Kyeme Zhang Rinpoche Called "Ultimate Path".</dd></dl>
<dl><dt>Notes on the text itself <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit#tab=Research_Information"><i class="fas fa-pencil-alt"></i></a></span></dt>
<dd></dd></dl>
<dl><dt>Notes on authorship <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit#tab=Research_Information"><i class="fas fa-pencil-alt"></i></a></span></dt>
<dd></dd></dl>
<dl><dt>Notes on individuals related to text <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit#tab=Research_Information"><i class="fas fa-pencil-alt"></i></a></span></dt>
<dd></dd></dl>
<dl><dt>Other notes <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit#tab=Research_Information"><i class="fas fa-pencil-alt"></i></a></span></dt>
<dd></dd>
<dt>Genre from Richard Barron's Catalog</dt>
<dd>Instruction manual</dd>
<dt>Genre from dkar chag</dt>
<dd>grol byed khrid dngos</dd>
<dt>BDRC Link</dt>
<dd><a rel="nofollow" class="external text" href="http://tbrc.org/link?RID=W23605">VolumeI1CZ3970</a></dd>
<dt>BDRC Content Information</dt>
<dd>No note on contents</dd></dl>
<p><br />
</p>
</div>
<div class="green-box depth-1">
	<div class="green-box-header"><i class="fa fa-puzzle-piece"></i> Related Content</div>
<dl><dt>Recensions <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit#tab=Related_Content"><i class="fas fa-pencil-alt"></i></a></span></dt>
<dd></dd></dl>
<dl><dt>Other Translations <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit#tab=Related_Content"><i class="fas fa-pencil-alt"></i></a></span></dt>
<dd><a href="/index.php?title=Roberts,_Peter_Alan&amp;action=edit&amp;redlink=1" class="new" title="Roberts, Peter Alan (page does not exist)">Roberts, Peter Alan</a>, trans. <a href="/index.php?title=Mah%C4%81mudr%C4%81_and_Related_Instructions&amp;action=edit&amp;redlink=1" class="new" title="Mahāmudrā and Related Instructions (page does not exist)">Mahāmudrā and Related Instructions</a>: Core Teachings of the Kagyü Schools, Volume 5. <a href="/index.php?title=The_Library_of_Tibetan_Classics&amp;action=edit&amp;redlink=1" class="new" title="The Library of Tibetan Classics (page does not exist)">The Library of Tibetan Classics</a>. Boston, MA: <a href="/index.php?title=Wisdom_Publications&amp;action=edit&amp;redlink=1" class="new" title="Wisdom Publications (page does not exist)">Wisdom Publications</a>, (pages unknown); <a href="/index.php?title=Martin,_Dan&amp;action=edit&amp;redlink=1" class="new" title="Martin, Dan (page does not exist)">Martin, Dan</a>, trans. "<a href="/index.php?title=A_Twelfth_Century_Tibetan_Classic_of_Mah%C4%81mudr%C4%81:_The_Path_of_Ultimate_Profundity:_The_Great_Seal_Instructions_of_Zhang&amp;action=edit&amp;redlink=1" class="new" title="A Twelfth Century Tibetan Classic of Mahāmudrā: The Path of Ultimate Profundity: The Great Seal Instructions of Zhang (page does not exist)">A Twelfth Century Tibetan Classic of Mahāmudrā: The Path of Ultimate Profundity: The Great Seal Instructions of Zhang</a>." <a href="/index.php?title=Journal_of_the_International_Association_of_Buddhist_Studies&amp;action=edit&amp;redlink=1" class="new" title="Journal of the International Association of Buddhist Studies (page does not exist)">Journal of the International Association of Buddhist Studies</a> 15.2 (1992): 243-319</dd></dl>
<dl><dt>Commentary(s) of this Text in the DNZ <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit#tab=Related_Content"><i class="fas fa-pencil-alt"></i></a></span></dt>
<dd></dd></dl>
<dl><dt>Text(s) in the DNZ of which this is a commentary <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit#tab=Related_Content"><i class="fas fa-pencil-alt"></i></a></span></dt>
<dd></dd></dl>
<dl><dt>Related Western Publications <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit#tab=Related_Content"><i class="fas fa-pencil-alt"></i></a></span></dt>
<dd></dd></dl>
<dl><dt>Related Tibetan Publications <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit#tab=Related_Content"><i class="fas fa-pencil-alt"></i></a></span></dt>
<dd></dd></dl>
</div>
<div class="blue-box depth-1">
	<div class="blue-box-header"><i class="fa fa-info-circle"></i> Other Information</div>
<p><i><b>Information about Unicode Tibetan and the digitization of this text</b></i>
</p><p>As the only available unicode Tibetan text at the time, Nitartha International's version of the <a href="/index.php/Paro_Edition" class="mw-redirect" title="Paro Edition">Paro Edition</a> of the gdams ngag mdzod is provided here. However, note that it has not been thoroughly edited and that there may also be mistakes introduced through the conversion process. Eventually we will provide a fully edited version of the entire Shechen Edition, entered and edited multiple times by Pulahari Monastery in Nepal, but as of fall 2017 that project has not been finished. Note that the folio numbers that appear throughout were added by Nitartha Input Center at the time of input.
</p><p><i>Provided by <a rel="nofollow" class="external text" href="http://www.nitartha.org/document_input_center.html">Nitartha International Document Input Center</a>. Many thanks to <a href="/index.php/Lama_Tenam" class="mw-redirect" title="Lama Tenam">Lama Tenam</a> and <a href="/index.php/Gerry_Wiener" class="mw-redirect" title="Gerry Wiener">Gerry Wiener</a> for help with fonts and conversion.</i>
</p>
</div>
<p><a href="https://dnz.tsadra.org/index.php?title=Special:CargoExport&amp;tables=WyliePageContent&amp;&amp;fields=_pageName%2CTextAuthor%2CVolumeNumber%2CTextNumber%2CPageNumbers%2CFolioNumbers%2CTibetanContent&amp;where=_pageName%3D%22Wylie%3ASkye+med+zhang+rin+po+ches+mdzad+pa%27i+phyag+rgya+chen+po%27i+lam+mchog+mthar+thug%22&amp;order+by=%60_pageName%60%2C%60TextAuthor%60%2C%60VolumeNumber%60%2C%60TextNumber%60%2C%60PageNumbers%60&amp;limit=100&amp;format=json">View JSON</a>
</p>
<div class="yellow-box depth-1" style="padding-bottom: 0;">
	<div style="text-align: center; font-size: 1.1em; padding: 7px 0;"><i class="fa fa-hockey-mask"></i> JSON Export</div>
	<div style="padding-bottom: 20px;">
		<img id="loading_exhibit" src="/extensions/Cargo/skins/loading.gif" alt="Loading Exhibit" style="display: none;" /><table data-ex-role="lens" class="cargoTable" style="display: none; width: 100%;"><caption><strong data-ex-content=".label"></strong></caption><tbody><tr data-ex-if-exists=".TextAuthor"><td><strong>TextAuthor</strong></td><td data-ex-content=".TextAuthor"></td></tr><tr data-ex-if-exists=".VolumeNumber"><td><strong>VolumeNumber</strong></td><td data-ex-content=".VolumeNumber"></td></tr><tr data-ex-if-exists=".TextNumber"><td><strong>TextNumber</strong></td><td data-ex-content=".TextNumber"></td></tr><tr data-ex-if-exists=".PageNumbers"><td><strong>PageNumbers</strong></td><td data-ex-content=".PageNumbers"></td></tr><tr data-ex-if-exists=".FolioNumbers"><td><strong>FolioNumbers</strong></td><td data-ex-content=".FolioNumbers"></td></tr><tr data-ex-if-exists=".TibetanContent"><td><strong>TibetanContent</strong></td><td data-ex-content=".TibetanContent"></td></tr></tbody></table><div class="facets" style="overflow: hidden; width: 100%;"><div data-ex-role="exhibit-facet" data-ex-facet-class="TextSearch" data-ex-facet-label="Search" style="float: left; width: 24%; margin: 0 1% 0 0;"></div><div data-ex-role="facet" data-ex-collapsible="true" data-ex-expression=".label" data-ex-show-missing="false" data-ex-facet-label="Label" style="float: left; width: 24%; margin: 0 1% 0 0;"></div><div data-ex-role="facet" data-ex-collapsible="true" data-ex-expression=".TextAuthor" data-ex-show-missing="false" data-ex-facet-label="TextAuthor" style="float: left; width: 24%; margin: 0 1% 0 0;"></div><div data-ex-role="facet" data-ex-collapsible="true" data-ex-expression=".VolumeNumber" data-ex-show-missing="false" data-ex-facet-label="VolumeNumber" style="float: left; width: 24%; margin: 0 1% 0 0;"></div></div><div id="cargoExhibit"><div data-ex-role="view" data-ex-view-class="Tabular" data-ex-paginate="true" data-ex-table-styler="tableStyler" data-ex-columns=".label,.TextAuthor,.VolumeNumber,.TextNumber,.PageNumbers,.FolioNumbers,.TibetanContent" data-ex-column-labels="Label,TextAuthor,VolumeNumber,TextNumber,PageNumbers,FolioNumbers,TibetanContent"></div></div>
	</div>
</div>
<!-- 
NewPP limit report
Cached time: 20220519124619
Cache expiry: 86400
Dynamic content: false
[SMW] In‐text annotation parser time: 0.007 seconds
CPU time usage: 0.193 seconds
Real time usage: 0.222 seconds
Preprocessor visited node count: 681/1000000
Preprocessor generated node count: 3450/1000000
Post‐expand include size: 557290/262144000 bytes
Template argument size: 540407/262144000 bytes
Highest expansion depth: 5/40
Expensive parser function count: 1/100
Unstrip recursion depth: 0/20
Unstrip post‐expand size: 2682/5000000 bytes
-->
<!--
Transclusion expansion time report (%,ms,calls,template)
100.00%  139.265      1 -total
 52.15%   72.627      1 Template:Text_Wylie
 36.78%   51.225      1 Template:Footer
  7.91%   11.009      1 Tibetan:སྐྱེ་མེད་ཞང་རིན་པོ་ཆེས་མཛད་པའི་ཕྱག་རྒྱ་ཆེན་པོའི་ལམ་མཆོག་མཐར་ཐུག་
  3.14%    4.367      1 Template:TibetanContent
  1.39%    1.941      1 Template:Textpdf
  1.01%    1.411      1 Template:PrevTextNavDisplay
  0.87%    1.206      1 Template:NextTextNavDisplay
  0.79%    1.100      1 Template:DRL_Tibetan_text_categories
-->

<!-- Saved in parser cache with key dnzmwec2:pcache:idhash:409-0!dateformat=default and timestamp 20220519124619 and revision id 49498
 -->
</div></div></div>
		
		<div class="printfooter">Retrieved from "<a dir="ltr" href="https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;oldid=49498">https://dnz.tsadra.org/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;oldid=49498</a>"</div>
		
		<div id="catlinks" class="catlinks" data-mw="interface"><div id="mw-normal-catlinks" class="mw-normal-catlinks"><a href="/index.php/Special:Categories" title="Special:Categories">Categories</a>: <ul><li><a href="/index.php/Category:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug" title="Category:Skye med zhang rin po ches mdzad pa&#039;i phyag rgya chen po&#039;i lam mchog mthar thug">Skye med zhang rin po ches mdzad pa'i phyag rgya chen po'i lam mchog mthar thug</a></li><li><a href="/index.php/Category:Zhang_brtson_%27grus_grags_pa" title="Category:Zhang brtson &#039;grus grags pa">Zhang brtson 'grus grags pa</a></li><li><a href="/index.php/Category:Tibetan_texts" title="Category:Tibetan texts">Tibetan texts</a></li><li><a href="/index.php/Category:Gdams_ngag_mdzod_Volume_8" title="Category:Gdams ngag mdzod Volume 8">Gdams ngag mdzod Volume 8</a></li><li><a href="/index.php/Category:Gdams_ngag_mdzod_Shechen_Printing" title="Category:Gdams ngag mdzod Shechen Printing">Gdams ngag mdzod Shechen Printing</a></li><li><a href="/index.php/Category:Gdams_ngag_mdzod_Catalog" title="Category:Gdams ngag mdzod Catalog">Gdams ngag mdzod Catalog</a></li></ul></div></div>
		
		<div class="visualClear"></div>
		
	</div>
</div>

		<div id="mw-navigation">
			<h2>Navigation menu</h2>
			<div id="mw-head">
									<div id="p-personal" role="navigation" aria-labelledby="p-personal-label">
						<h3 id="p-personal-label">Personal tools</h3>
						<ul>
							<li id="pt-login"><a href="/index.php?title=Special:UserLogin&amp;returnto=Wylie%3ASkye+med+zhang+rin+po+ches+mdzad+pa%27i+phyag+rgya+chen+po%27i+lam+mchog+mthar+thug" title="You are encouraged to log in; however, it is not mandatory [o]" accesskey="o">Log in</a></li>						</ul>
					</div>
									<div id="left-navigation">
										<div id="p-namespaces" role="navigation" class="vectorTabs" aria-labelledby="p-namespaces-label">
						<h3 id="p-namespaces-label">Namespaces</h3>
						<ul>
							<li id="ca-nstab-wylie" class="selected"><span><a href="/index.php/Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug">Wylie</a></span></li><li id="ca-talk" class="new"><span><a href="/index.php?title=Wylie_talk:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=edit&amp;redlink=1" rel="discussion" title="Discussion about the content page (page does not exist) [t]" accesskey="t">Discussion</a></span></li>						</ul>
					</div>
										<div id="p-variants" role="navigation" class="vectorMenu emptyPortlet" aria-labelledby="p-variants-label">
												<input type="checkbox" class="vectorMenuCheckbox" aria-labelledby="p-variants-label" />
						<h3 id="p-variants-label">
							<span>Variants</span>
						</h3>
						<ul class="menu">
													</ul>
					</div>
									</div>
				<div id="right-navigation">
										<div id="p-views" role="navigation" class="vectorTabs" aria-labelledby="p-views-label">
						<h3 id="p-views-label">Views</h3>
						<ul>
							<li id="ca-view" class="collapsible selected"><span><a href="/index.php/Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug">Read</a></span></li><li id="ca-formedit" class="collapsible"><span><a href="/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=formedit" title="Edit this page with a form [&amp;]" accesskey="&amp;">View form</a></span></li><li id="ca-viewsource" class="collapsible"><span><a href="/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=edit" title="This page is protected.&#10;You can view its source [e]" accesskey="e">View source</a></span></li><li id="ca-history" class="collapsible"><span><a href="/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=history" title="Past revisions of this page [h]" accesskey="h">View history</a></span></li>						</ul>
					</div>
										<div id="p-cactions" role="navigation" class="vectorMenu emptyPortlet" aria-labelledby="p-cactions-label">
						<input type="checkbox" class="vectorMenuCheckbox" aria-labelledby="p-cactions-label" />
						<h3 id="p-cactions-label"><span>More</span></h3>
						<ul class="menu">
													</ul>
					</div>
										<div id="p-search" role="search">
						<h3>
							<label for="searchInput">Search</label>
						</h3>
						<form action="/index.php" id="searchform">
							<div id="simpleSearch">
								<input type="search" name="search" placeholder="Search gDams Ngag mDzod" title="Search gDams Ngag mDzod [f]" accesskey="f" id="searchInput"/><input type="hidden" value="Special:Search" name="title"/><input type="submit" name="fulltext" value="Search" title="Search the pages for this text" id="mw-searchButton" class="searchButton mw-fallbackSearchButton"/><input type="submit" name="go" value="Go" title="Go to a page with this exact name if it exists" id="searchButton" class="searchButton"/>							</div>
						</form>
					</div>
									</div>
			</div>
			<div id="mw-panel">
				<div id="p-logo" role="banner"><a class="mw-wiki-logo" href="/index.php/Main_Page" title="Visit the main page"></a></div>
						<div class="portal" role="navigation" id="p-navigation" aria-labelledby="p-navigation-label">
			<h3 id="p-navigation-label">Navigation</h3>
			<div class="body">
								<ul>
					<li id="n-mainpage-description"><a href="/index.php/Main_Page" title="Visit the main page [z]" accesskey="z">Main page</a></li><li id="n-portal"><a href="/index.php/gDams_Ngag_mDzod:Community_portal" title="About the project, what you can do, where to find things">Community portal</a></li><li id="n-recentchanges"><a href="/index.php/Special:RecentChanges" title="A list of recent changes in the wiki [r]" accesskey="r">Recent changes</a></li><li id="n-randompage"><a href="/index.php/Special:Random" title="Load a random page [x]" accesskey="x">Random page</a></li><li id="n-help"><a href="https://www.mediawiki.org/wiki/Special:MyLanguage/Help:Contents" title="The place to find out">Help</a></li>				</ul>
							</div>
		</div>
			<div class="portal" role="navigation" id="p-Add_Content" aria-labelledby="p-Add_Content-label">
			<h3 id="p-Add_Content-label">Add Content</h3>
			<div class="body">
								<ul>
					<li id="n-Add-a-Translation"><a href="/index.php/Form:Draft_Translation">Add a Translation</a></li><li id="n-Add-a-Tibetan-Text"><a href="/index.php/Form:Text">Add a Tibetan Text</a></li><li id="n-Add-a-Person"><a href="/index.php/Form:ClassicalPerson">Add a Person</a></li>				</ul>
							</div>
		</div>
			<div class="portal" role="navigation" id="p-Catalog" aria-labelledby="p-Catalog-label">
			<h3 id="p-Catalog-label">Catalog</h3>
			<div class="body">
								<ul>
					<li id="n-Search-the-DNZ"><a href="/index.php/Special:RunQuery/Search">Search the DNZ</a></li><li id="n-Vol-1-.E0.BD.80.E0.BC.8B---.E0.BD.82.E0.BD.A6.E0.BD.84.E0.BC.8B.E0.BD.A6.E0.BE.94.E0.BD.82.E0.BD.A6.E0.BC.8B.E0.BD.A2.E0.BE.99.E0.BD.B2.E0.BD.84.E0.BC.8B.E0.BD.98.E0.BC.8B"><a href="/index.php/Gdams_ngag_mdzod_Shechen_Printing/Volume_1">Vol 1 ཀ་   གསང་སྔགས་རྙིང་མ་</a></li><li id="n-Vol-2-.E0.BD.81.E0.BC.8B---.E0.BD.82.E0.BD.A6.E0.BD.84.E0.BC.8B.E0.BD.A6.E0.BE.94.E0.BD.82.E0.BD.A6.E0.BC.8B.E0.BD.A2.E0.BE.99.E0.BD.B2.E0.BD.84.E0.BC.8B.E0.BD.98.E0.BC.8B"><a href="/index.php/Gdams_ngag_mdzod_Shechen_Printing/Volume_2">Vol 2 ཁ་   གསང་སྔགས་རྙིང་མ་</a></li><li id="n-Vol-3-.E0.BD.82.E0.BC.8B---.E0.BD.96.E0.BD.80.E0.BD.A0.E0.BC.8B.E0.BD.82.E0.BD.91.E0.BD.98.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_3">Vol 3 ག་   བཀའ་གདམས་</a></li><li id="n-Vol-4.C2.A0.E0.BD.84.E0.BC.8B---.E0.BD.96.E0.BD.80.E0.BD.A0.E0.BC.8B.E0.BD.82.E0.BD.91.E0.BD.98.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_4">Vol 4 ང་   བཀའ་གདམས་</a></li><li id="n-Vol-5.C2.A0.E0.BD.85.E0.BC.8B---.E0.BD.A6.E0.BC.8B.E0.BD.A6.E0.BE.90.E0.BE.B1.E0.BC.8B.E0.BD.A3.E0.BD.98.E0.BC.8B.E0.BD.A0.E0.BD.96.E0.BE.B2.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_5">Vol 5 ཅ་   ས་སྐྱ་ལམ་འབྲས་</a></li><li id="n-Vol-6.C2.A0.E0.BD.86.E0.BC.8B---.E0.BD.A6.E0.BC.8B.E0.BD.A6.E0.BE.90.E0.BE.B1.E0.BC.8B.E0.BD.A3.E0.BD.98.E0.BC.8B.E0.BD.A0.E0.BD.96.E0.BE.B2.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_6">Vol 6 ཆ་   ས་སྐྱ་ལམ་འབྲས་</a></li><li id="n-Vol-7.C2.A0.E0.BD.87.E0.BC.8B---.E0.BD.98.E0.BD.A2.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_7">Vol 7 ཇ་   མར་པ་བཀའ་བརྒྱུད་</a></li><li id="n-Vol-8.C2.A0.E0.BD.89.E0.BC.8B---.E0.BD.98.E0.BD.A2.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_8">Vol 8 ཉ་   མར་པ་བཀའ་བརྒྱུད་</a></li><li id="n-Vol-9.C2.A0.E0.BD.8F.E0.BC.8B---.E0.BD.98.E0.BD.A2.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_9">Vol 9 ཏ་   མར་པ་བཀའ་བརྒྱུད་</a></li><li id="n-Vol-10.C2.A0.E0.BD.90.E0.BC.8B---.E0.BD.98.E0.BD.A2.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_10">Vol 10 ཐ་   མར་པ་བཀའ་བརྒྱུད་</a></li><li id="n-Vol-11.C2.A0.E0.BD.91.E0.BC.8B---.E0.BD.A4.E0.BD.84.E0.BD.A6.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_11">Vol 11 ད་   ཤངས་པ་བཀའ་བརྒྱུད་</a></li><li id="n-Vol-12.C2.A0.E0.BD.93.E0.BC.8B---.E0.BD.A4.E0.BD.84.E0.BD.A6.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_12">Vol 12 ན་   ཤངས་པ་བཀའ་བརྒྱུད་</a></li><li id="n-Vol-13.C2.A0.E0.BD.94.E0.BC.8B---.E0.BD.9E.E0.BD.B2.E0.BC.8B.E0.BD.96.E0.BE.B1.E0.BD.BA.E0.BD.91.E0.BC.8B.E0.BD.91.E0.BD.84.E0.BC.8B.E0.BD.82.E0.BD.85.E0.BD.BC.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_13">Vol 13 པ་   ཞི་བྱེད་དང་གཅོད་</a></li><li id="n-Vol-14.C2.A0.E0.BD.95.E0.BC.8B---.E0.BD.9E.E0.BD.B2.E0.BC.8B.E0.BD.96.E0.BE.B1.E0.BD.BA.E0.BD.91.E0.BC.8B.E0.BD.91.E0.BD.84.E0.BC.8B.E0.BD.82.E0.BD.85.E0.BD.BC.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_14">Vol 14 ཕ་   ཞི་བྱེད་དང་གཅོད་</a></li><li id="n-Vol-15.C2.A0.E0.BD.96.E0.BC.8B---.E0.BD.91.E0.BD.B4.E0.BD.A6.E0.BC.8B.E0.BD.A0.E0.BD.81.E0.BD.BC.E0.BD.A2.E0.BC.8B.E0.BD.91.E0.BD.84.E0.BC.8B.E0.BD.A8.E0.BD.BC.E0.BC.8B.E0.BD.A2.E0.BE.92.E0.BE.B1.E0.BD.93.E0.BC.8B.E0.BD.96.E0.BD.A6.E0.BE.99.E0.BD.BA.E0.BD.93.E0.BC.8B.E0.BD.A6.E0.BE.92.E0.BE.B2.E0.BD.B4.E0.BD.96.E0.BC.8B"><a href="/index.php/Gdams_ngag_mdzod_Shechen_Printing/Volume_15">Vol 15 བ་   དུས་འཁོར་དང་ཨོ་རྒྱན་བསྙེན་སྒྲུབ་</a></li><li id="n-Vol-16.C2.A0.E0.BD.98.E0.BC.8B---.E0.BD.81.E0.BE.B2.E0.BD.B2.E0.BC.8B.E0.BD.A6.E0.BE.90.E0.BD.BC.E0.BD.A2.E0.BC.8B.E0.BD.A6.E0.BE.A3.E0.BC.8B.E0.BD.9A.E0.BD.BC.E0.BD.82.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_16">Vol 16 མ་   ཁྲི་སྐོར་སྣ་ཚོགས་</a></li><li id="n-Vol-17.C2.A0.E0.BD.99.E0.BC.8B---.E0.BD.81.E0.BE.B2.E0.BD.B2.E0.BC.8B.E0.BD.A6.E0.BE.90.E0.BD.BC.E0.BD.A2.E0.BC.8B.E0.BD.A6.E0.BE.A3.E0.BC.8B.E0.BD.9A.E0.BD.BC.E0.BD.82.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_17">Vol 17 ཙ་   ཁྲི་སྐོར་སྣ་ཚོགས་</a></li><li id="n-Vol-18.C2.A0.E0.BD.9A.E0.BC.8B---.E0.BD.87.E0.BD.BC.E0.BC.8B.E0.BD.93.E0.BD.84.E0.BC.8B.E0.BD.81.E0.BE.B2.E0.BD.B2.E0.BD.91.E0.BC.8B.E0.BD.96.E0.BD.A2.E0.BE.92.E0.BE.B1.E0.BC.8B.E0.BD.91.E0.BD.84.E0.BC.8B.E0.BD.91.E0.BD.80.E0.BD.A2.E0.BC.8B.E0.BD.86.E0.BD.82.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B.E0.BD.A1.E0.BD.B2.E0.BD.82.E0.BC.8B"><a href="/index.php/Gdams_ngag_mdzod_Shechen_Printing/Volume_18">Vol 18 ཚ་   ཇོ་ནང་ཁྲིད་བརྒྱ་དང་དཀར་ཆག་བརྒྱུད་ཡིག་</a></li>				</ul>
							</div>
		</div>
			<div class="portal" role="navigation" id="p-tb" aria-labelledby="p-tb-label">
			<h3 id="p-tb-label">Tools</h3>
			<div class="body">
								<ul>
					<li id="t-whatlinkshere"><a href="/index.php/Special:WhatLinksHere/Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug" title="A list of all wiki pages that link here [j]" accesskey="j">What links here</a></li><li id="t-recentchangeslinked"><a href="/index.php/Special:RecentChangesLinked/Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug" rel="nofollow" title="Recent changes in pages linked from this page [k]" accesskey="k">Related changes</a></li><li id="t-specialpages"><a href="/index.php/Special:SpecialPages" title="A list of all special pages [q]" accesskey="q">Special pages</a></li><li id="t-print"><a href="/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;printable=yes" rel="alternate" title="Printable version of this page [p]" accesskey="p">Printable version</a></li><li id="t-permalink"><a href="/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;oldid=49498" title="Permanent link to this revision of the page">Permanent link</a></li><li id="t-info"><a href="/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=info" title="More information about this page">Page information</a></li><li id="t-cite"><a href="/index.php?title=Special:CiteThisPage&amp;page=Wylie%3ASkye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;id=49498" title="Information on how to cite this page">Cite this page</a></li><li id="t-cargopagevalueslink"><a href="/index.php?title=Wylie:Skye_med_zhang_rin_po_ches_mdzad_pa%27i_phyag_rgya_chen_po%27i_lam_mchog_mthar_thug&amp;action=pagevalues" rel="cargo-pagevalues">Page values</a></li><li id="t-smwbrowselink"><a href="/index.php/Special:Browse/:Wylie:Skye-5Fmed-5Fzhang-5Frin-5Fpo-5Fches-5Fmdzad-5Fpa%27i-5Fphyag-5Frgya-5Fchen-5Fpo%27i-5Flam-5Fmchog-5Fmthar-5Fthug" rel="search">Browse properties</a></li>				</ul>
							</div>
		</div>
				</div>
		</div>
				<div id="footer" role="contentinfo">
						<ul id="footer-info">
								<li id="footer-info-lastmod"> This page was last edited on 2 February 2018, at 20:56.</li>
								<li id="footer-info-copyright"><br />Content is available under the <a class="external" rel="nofollow" href="https://creativecommons.org/licenses/by-nc-sa/4.0/">Creative Commons Attribution-NonCommercial-ShareAlike</a>.</li>
							</ul>
						<ul id="footer-places">
								<li id="footer-places-privacy"><a href="/index.php/gDams_Ngag_mDzod:Privacy_policy" title="gDams Ngag mDzod:Privacy policy">Privacy policy</a></li>
								<li id="footer-places-about"><a href="/index.php/gDams_Ngag_mDzod:About" title="gDams Ngag mDzod:About">About gDams Ngag mDzod</a></li>
								<li id="footer-places-disclaimer"><a href="/index.php/gDams_Ngag_mDzod:General_disclaimer" title="gDams Ngag mDzod:General disclaimer">Disclaimers</a></li>
							</ul>
										<ul id="footer-icons" class="noprint">
										<li id="footer-copyrightico">
						<a href="https://creativecommons.org/licenses/by-nc-sa/4.0/"><img src="/resources/assets/licenses/cc-by-nc-sa.png" alt="Creative Commons Attribution-NonCommercial-ShareAlike" width="88" height="31"/></a>					</li>
										<li id="footer-poweredbyico">
						<a href="//www.mediawiki.org/"><img src="/resources/assets/poweredby_mediawiki_88x31.png" alt="Powered by MediaWiki" srcset="/resources/assets/poweredby_mediawiki_132x47.png 1.5x, /resources/assets/poweredby_mediawiki_176x62.png 2x" width="88" height="31"/></a><a href="https://www.semantic-mediawiki.org/wiki/Semantic_MediaWiki"><img src="data:image/png;base64,iVBORw0KGgoAAAANSUhEUgAAAFgAAAAfCAMAAABUFvrSAAACJVBMVEXe3t62trbLy8vGxsbAwMDX19e6urqsrKxHcEzQ0NC2tratra2oqKixsbHd3eDFxcXe3t7U1NTa2trX19fQ0NDV1dWNjY2dnZ2UlJSUlJTS0tKUlJSWlpbR0dGenp79/f38/Pz+/v7t7e3v7+/u7u7s7Oz19fX29vb6+vr7+/vz8/Pz8/P4+fnw8PD39/gWTq/09PX6+vktX7b/sg8XT7F6mc/f5OwhVrNvkMthhsfT2+j7rQ/M1eZqjcmFotPs7e9Cb722xuFResK/zOObstnu7/Grvd3M1+mNqNY6aLoaUbEaUbZWfsTk6fE2Zrnp7O8bTq0kWLQuYcpcg8Xh5/Byk83a4eukud1/nM+6yeQkWcGwwuDxnRQyYrigttvI0+gpW7XGyttLdsBni8geVLo0Z9XlkCPb4u+QqtcfVLLo7PNHcr73phFGX6HsmBnpkxg6bNwnXcbX3er19vnr7/SVrdhuhLl+j70vVqY6Xqv0oxJVcbQhV76DjKTz9ffQ2evE0OZAbbzu7/PS1uFufrDnrGgpSZjy8/SQnMFddrKuekXSiCsgTKRaaZHejy9yang3VptNaqspWbnmliy3j2/m6OzT3e7x8fL4+v3p6uwaN2re0cifqLiLiZWYhYGYb0xXYn+5g0xwiMKYpc2BcHZmW2srRXpGWIhecKfilz4+WID2+PyosMywqbGqss1aVnLZq33p1sGklZqrp7dkfr7CpY9yg59Ud6QZAAAAH3RSTlPfBN/f39/f2wDf39vV3/7N2rrEz5D5c8ONuHaPuXXDImoxqwAABO1JREFUSMe1kQdz01gQgBXaBS4w9OtHwMFSdPKTUNxkW+61xN2Je4tLHJNOGukkAUINJTzaUIbO9fr7TpLtS44DZiC5b6Sn3dW+TysJaWz4cv9eZFPZu/+bhkakYR88WqP59u3vjxzdDCT7GpCD4qNH3sEGzOhB5MCR/4PmA8j25uZ33t0A23lxff5hZTIzOrz2Ph8qK936l7i1tT7hk8DAoHNsbeLWKjPdQcZ+qvX9tHMNXca1XBDXHtL6x2Bh0HWtuXUo8oTgC1gVpcdsdpew92PUYtjwzFq+E9mJYfXxx1x5l2/l5Vhy0DW6TuyQCZcR2hnswXJM0h+203471u5WKMIE5mDpspIIO8sZTMZiIbczY6+JCaI+/sJZ38qjP28+nQjkx/mcqGJ26rW3iKg/fYphCL1jNk5WbqXI0nBnu00RJ2j9bNRp6MmFS0SYIXLuUlQ5w22qizHr5MTyy2u/3XxVvHHlwtWVa/xTCQIIlEaMzrgswzA5P9BrAciYASqNoiNdjL8b0GYAHN3AGAEgzPSQc9UtYCeyBQAMO2G9PhhzXfp9qdifSCT6Lj788QQnrvWEuNPI2um0LW0D+m4A6E4AnIZOeq7ksQuJvi6eUXRW+8EWXsxNPhkYGJiSXr7Rd1qtVp9MXHkgIurzAkdFxjrj7cmKbN4K5v8RGxT2sJMTpwBflNHhUJgBdoUylzy3TuwIDBRi0hf9p9VtbW3qk30X7q2Je1IybZq7mLVWFKTSADXPoqi9AzVorda0kKTS6KkRbSgaR1GT1h5CObYiW1GU27yc5z6F9Fn/yTYedeLi9AIA6AbgxGIxAMPZcZeUHH9cFavVfY97FaNA/DbazRZVV89/61at2BTlg1JXiFtrYoBmRyd7p6/UP0XxaSDmy4pt0jmuh8qx6wQ2MmRz18TaJCUWO9xisUVhMMsoZZDiGHLLuXUbso2iatP/1HvhYu3n3bh6Pe/LUjZSj1NUJ8lSlNwahRRlMRjmyFDICikVn8+SacomdbZTVj+0mQSxweS1WqpiHK/Ncubs858f9idOJ/qKS1cv+RbFuIbMmHEvTbO4QeF25CxyD62nSbmJ1MUzRrpiwR0RPBJMpnCGxWVGXBn8TkarNGQHjuPrxOeWY4GY9FmxWHy19Gvv+ayYF6f8oYi7i8U93bjFkYokvbhWEFu8Og2ZxrUe3NMpc3vLhqqYpVV4XbwDQkpgoVwYKOR9N5d+eXB5vJevQA0pD7oVqi4WOj16vX6EYSA08WKvyeOZJw1cQ6rsnXOa/RYoM0Kls0zLuVoHhHAHL8YFXkwVCoE8uXhvMVCY8mW5Ci8eKkcgJ9azOl0UajNDFiUpj5JeloEqTgwd/iCUJP0sFMSejkpO96b4zl1fPuYiyd6Vs4GBmHSsJoYmLy/WeBTlis5rlJYrgjhe1s+XOXGEtHJOMl4VB2EHLauKdyG7JBLIc//uslRKkhOrcGJqyiU9z5UkOpVOwiGXSyQizRAfqlRc7Y5KJFnV6FReiWSV7xAWeQd/SOSq6qY18eVHq4vjlyazEJ73ScmJPVxJVKdF9MFwYpFIEL+ehvDOcSH8YXRsAa4XfwS7kd0tLfw7Sp7fl7xJywbYjTTVotfTb+849lEcb0K+2lMN/5o+tons+Rxp+PrQ8U3n0BcNSGPj4W+bPuX5ZLNo+uxwY+PfoLJHX1KXgyMAAAAASUVORK5CYII=" alt="Powered by Semantic MediaWiki" class="smw-footer" width="88" height="31"/></a>					</li>
									</ul>
						<div style="clear: both;"></div>
		</div>
		

<script>(window.RLQ=window.RLQ||[]).push(function(){mw.config.set({"wgPageParseReport":{"smw":{"limitreport-intext-parsertime":0.007},"limitreport":{"cputime":"0.193","walltime":"0.222","ppvisitednodes":{"value":681,"limit":1000000},"ppgeneratednodes":{"value":3450,"limit":1000000},"postexpandincludesize":{"value":557290,"limit":262144000},"templateargumentsize":{"value":540407,"limit":262144000},"expansiondepth":{"value":5,"limit":40},"expensivefunctioncount":{"value":1,"limit":100},"unstrip-depth":{"value":0,"limit":20},"unstrip-size":{"value":2682,"limit":5000000},"timingprofile":["100.00%  139.265      1 -total"," 52.15%   72.627      1 Template:Text_Wylie"," 36.78%   51.225      1 Template:Footer","  7.91%   11.009      1 Tibetan:སྐྱེ་མེད་ཞང་རིན་པོ་ཆེས་མཛད་པའི་ཕྱག་རྒྱ་ཆེན་པོའི་ལམ་མཆོག་མཐར་ཐུག་","  3.14%    4.367      1 Template:TibetanContent","  1.39%    1.941      1 Template:Textpdf","  1.01%    1.411      1 Template:PrevTextNavDisplay","  0.87%    1.206      1 Template:NextTextNavDisplay","  0.79%    1.100      1 Template:DRL_Tibetan_text_categories"]},"cachereport":{"timestamp":"20220519124619","ttl":86400,"transientcontent":false}}});});</script>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-24060214-1', 'auto');
  ga('set', 'anonymizeIp', true);
  ga('send', 'pageview');

</script>

<script>(window.RLQ=window.RLQ||[]).push(function(){mw.config.set({"wgBackendResponseTime":62});});</script>
</body>
</html>
