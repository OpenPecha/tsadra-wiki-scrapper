<!DOCTYPE html>
<html class="client-nojs" lang="en" dir="ltr">
<head>
<meta charset="UTF-8"/>
<title>Wylie:Byang chub kyi sems kun byed rgyal po'i don khrid rin chen gru bo - gDams Ngag mDzod</title>
<script>document.documentElement.className = document.documentElement.className.replace( /(^|\s)client-nojs(\s|$)/, "$1client-js$2" );</script>
<script>(window.RLQ=window.RLQ||[]).push(function(){mw.config.set({"wgCanonicalNamespace":"Wylie","wgCanonicalSpecialPageName":false,"wgNamespaceNumber":1004,"wgPageName":"Wylie:Byang_chub_kyi_sems_kun_byed_rgyal_po'i_don_khrid_rin_chen_gru_bo","wgTitle":"Byang chub kyi sems kun byed rgyal po'i don khrid rin chen gru bo","wgCurRevisionId":49591,"wgRevisionId":49591,"wgArticleId":56,"wgIsArticle":true,"wgIsRedirect":false,"wgAction":"view","wgUserName":null,"wgUserGroups":["*"],"wgCategories":["Byang chub kyi sems kun byed rgyal po'i don khrid rin chen gru bo","Klong chen rab 'byams","Tibetan texts","Gdams ngag mdzod Volume 1","Gdams ngag mdzod Shechen Printing","Gdams ngag mdzod Catalog","Klong chen pa","Bai ro tsa na"],"wgBreakFrames":false,"wgPageContentLanguage":"en","wgPageContentModel":"wikitext","wgSeparatorTransformTable":["",""],"wgDigitTransformTable":["",""],"wgDefaultDateFormat":"dmy","wgMonthNames":["","January","February","March","April","May","June","July","August","September","October","November","December"],"wgMonthNamesShort":["","Jan","Feb","Mar","Apr","May","Jun","Jul","Aug","Sep","Oct","Nov","Dec"],"wgRelevantPageName":"Wylie:Byang_chub_kyi_sems_kun_byed_rgyal_po'i_don_khrid_rin_chen_gru_bo","wgRelevantArticleId":56,"wgRequestId":"YoZcygBFWIxNAnQQHDUGfQAAAB0","wgCSPNonce":false,"wgIsProbablyEditable":false,"wgRelevantPageIsProbablyEditable":false,"wgRestrictionEdit":[],"wgRestrictionMove":[],"wgPageFormsTargetName":null,"wgPageFormsAutocompleteValues":[],"wgPageFormsAutocompleteOnAllChars":true,"wgPageFormsFieldProperties":[],"wgPageFormsCargoFields":[],"wgPageFormsDependentFields":[],"wgPageFormsCalendarValues":[],"wgPageFormsCalendarParams":[],"wgPageFormsCalendarHTML":null,"wgPageFormsGridValues":[],"wgPageFormsGridParams":[],"wgPageFormsContLangYes":null,"wgPageFormsContLangNo":null,"wgPageFormsContLangMonths":[],"wgPageFormsHeightForMinimizingInstances":800,"wgPageFormsShowOnSelect":[],"wgPageFormsScriptPath":"/extensions/PageForms","edgValues":[],"wgPageFormsEDSettings":null,"wgAmericanDates":false,"wgHeaderTabsTabIndexes":[],"wgMediaViewerOnClick":true,"wgMediaViewerEnabledByDefault":true,"wgCargoMapClusteringMinimum":80,"wgCargoMonthNames":["January","February","March","April","May","June","July","August","September","October","November","December"],"wgCargoMonthNamesShort":["Jan","Feb","Mar","Apr","May","Jun","Jul","Aug","Sep","Oct","Nov","Dec"],"wgCargoWeekDays":["Sunday","Monday","Tuesday","Wednesday","Thursday","Friday","Saturday"],"wgCargoWeekDaysShort":["Sun","Mon","Tue","Wed","Thu","Fri","Sat"],"srfFilteredConfig":null,"simpleBatchUploadMaxFilesPerBatch":{"*":1000},"egMapsScriptPath":"/extensions/Maps/","egMapsDebugJS":false,"egMapsAvailableServices":["leaflet","googlemaps3"],"egMapsLeafletLayersApiKeys":{"MapBox":"","MapQuestOpen":"","Thunderforest":"","GeoportailFrance":""}});mw.loader.state({"site.styles":"ready","noscript":"ready","user.styles":"ready","user":"ready","user.options":"ready","user.tokens":"loading","ext.slideshow.css":"ready","ext.cite.styles":"ready","ext.headertabs.styles":"ready","mediawiki.legacy.shared":"ready","mediawiki.legacy.commonPrint":"ready","jquery.makeCollapsible.styles":"ready","ext.semanticbreadcrumblinks.styles":"ready","dnz.styles":"ready","ext.srf.styles":"ready","ext.smw.style":"ready","ext.smw.tooltip.styles":"ready","mediawiki.skinning.interface":"ready","skins.vector.styles":"ready"});mw.loader.implement("user.tokens@0tffind",function($,jQuery,require,module){/*@nomin*/mw.user.tokens.set({"editToken":"+\\","patrolToken":"+\\","watchToken":"+\\","csrfToken":"+\\"});
});RLPAGEMODULES=["ext.slideshow.main","ext.smw.style","ext.smw.tooltips","ext.cite.ux-enhancements","ext.headertabs","ext.headertabs.large","ext.cargo.exhibit","site","mediawiki.page.startup","mediawiki.page.ready","jquery.makeCollapsible","mediawiki.searchSuggest","ext.semanticbreadcrumblinks","dnz.scripts","mmv.head","mmv.bootstrap.autostart","ext.eventLogging","skins.vector.js"];mw.loader.load(RLPAGEMODULES);});</script>
<link rel="stylesheet" href="/load.php?lang=en&amp;modules=dnz.styles%7Cext.cite.styles%7Cext.headertabs.styles%7Cext.slideshow.css%7Cjquery.makeCollapsible.styles%7Cmediawiki.legacy.commonPrint%2Cshared%7Cmediawiki.skinning.interface%7Cskins.vector.styles&amp;only=styles&amp;skin=vector"/>
<link rel="stylesheet" href="/load.php?lang=en&amp;modules=ext.semanticbreadcrumblinks.styles%7Cext.smw.style%7Cext.smw.tooltip.styles&amp;only=styles&amp;skin=vector"/>
<link rel="stylesheet" href="/load.php?lang=en&amp;modules=ext.srf.styles&amp;only=styles&amp;skin=vector"/>
<script async="" src="/load.php?lang=en&amp;modules=startup&amp;only=scripts&amp;skin=vector"></script>
<meta name="ResourceLoaderDynamicStyles" content=""/>
<link rel="stylesheet" href="/load.php?lang=en&amp;modules=site.styles&amp;only=styles&amp;skin=vector"/>
<meta name="generator" content="MediaWiki 1.33.3"/>
<link rel="alternate" type="application/rdf+xml" title="Wylie:Byang chub kyi sems kun byed rgyal po&#039;i don khrid rin chen gru bo" href="/index.php?title=Special:ExportRDF/Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;xmlmime=rdf"/>
<link rel="shortcut icon" href="/favicon.ico"/>
<link rel="search" type="application/opensearchdescription+xml" href="/opensearch_desc.php" title="gDams Ngag mDzod (en)"/>
<link rel="EditURI" type="application/rsd+xml" href="https://dnz.tsadra.org/api.php?action=rsd"/>
<link rel="license" href="https://creativecommons.org/licenses/by-nc-sa/4.0/"/>
<!-- Begin Extension:CSS --><link rel="stylesheet" href="/index.php?title=DNZheadings.css&amp;action=raw&amp;ctype=text/css&amp;css-extension=1"/><!-- End Extension:CSS -->
<link href="https://dnz.tsadra.org/index.php?title=Special:CargoExport&amp;tables=WyliePageContent&amp;&amp;fields=_pageName%2CTextAuthor%2CVolumeNumber%2CTextNumber%2CPageNumbers%2CFolioNumbers%2CTibetanContent&amp;where=_pageName%3D%22Wylie%3AByang+chub+kyi+sems+kun+byed+rgyal+po%27i+don+khrid+rin+chen+gru+bo%22&amp;order+by=%60_pageName%60%2C%60TextAuthor%60%2C%60VolumeNumber%60%2C%60TextNumber%60%2C%60PageNumbers%60&amp;limit=100&amp;format=csv" type="text/csv" rel="exhibit/data" data-ex-has-column-titles="true" data-ex-properties="label,TextAuthor,VolumeNumber,TextNumber,PageNumbers,FolioNumbers,TibetanContent" />
<!--[if lt IE 9]><script src="/load.php?lang=en&amp;modules=html5shiv&amp;only=scripts&amp;skin=vector&amp;sync=1"></script><![endif]-->
</head>
<body class="mediawiki ltr sitedir-ltr mw-hide-empty-elt ns-1004 ns-subject page-Wylie_Byang_chub_kyi_sems_kun_byed_rgyal_po_i_don_khrid_rin_chen_gru_bo rootpage-Wylie_Byang_chub_kyi_sems_kun_byed_rgyal_po_i_don_khrid_rin_chen_gru_bo skin-vector action-view">
<div id="mw-page-base" class="noprint"></div>
<div id="mw-head-base" class="noprint"></div>
<div id="content" class="mw-body" role="main">
	<a id="top"></a>
	
	<div class="mw-indicators mw-body-content">
</div>

	<h1 id="firstHeading" class="firstHeading" lang="en">Wylie:Byang chub kyi sems kun byed rgyal po'i don khrid rin chen gru bo</h1>
	
	<div id="bodyContent" class="mw-body-content">
		<div id="siteSub" class="noprint">From gDams Ngag mDzod</div>
		<div id="contentSub"></div>
		
		
		
		<div id="jump-to-nav"></div>
		<a class="mw-jump-link" href="#mw-head">Jump to navigation</a>
		<a class="mw-jump-link" href="#p-search">Jump to search</a>
		<div id="mw-content-text" lang="en" dir="ltr" class="mw-content-ltr"><div class="mw-parser-output"><div class="mw-parser-output"><p><br />
</p>
<div class="titleSection">
<div class="bookTitle">
<div class="textpdf"><center><a href="https://dnz.tsadra.org/images-dnz/a/a5/DNZVolume1_249-274_byang_chub_kyi_sems_kun_byed_rgyal_po%27i_don_khrid_rin_chen_gru_bo.pdf" title="Upload a file" rel="nofollow"><img alt="Upload a file" src="/images-dnz/thumb/e/e8/DNZVolume1_249-274_byang_chub_kyi_sems_kun_byed_rgyal_po%27i_don_khrid_rin_chen_gru_bo.jpg/400px-DNZVolume1_249-274_byang_chub_kyi_sems_kun_byed_rgyal_po%27i_don_khrid_rin_chen_gru_bo.jpg" decoding="async" width="400" height="74" srcset="/images-dnz/thumb/e/e8/DNZVolume1_249-274_byang_chub_kyi_sems_kun_byed_rgyal_po%27i_don_khrid_rin_chen_gru_bo.jpg/600px-DNZVolume1_249-274_byang_chub_kyi_sems_kun_byed_rgyal_po%27i_don_khrid_rin_chen_gru_bo.jpg 1.5x, /images-dnz/thumb/e/e8/DNZVolume1_249-274_byang_chub_kyi_sems_kun_byed_rgyal_po%27i_don_khrid_rin_chen_gru_bo.jpg/800px-DNZVolume1_249-274_byang_chub_kyi_sems_kun_byed_rgyal_po%27i_don_khrid_rin_chen_gru_bo.jpg 2x" data-file-width="1703" data-file-height="317" /></a><br />
<div class="pdfcaption">Click the picture above to view the original manuscript.</div></center></div>
<p><span class="maintib">བྱང་ཆུབ་ཀྱི་སེམས་ཀུན་བྱེད་རྒྱལ་པོའི་དོན་ཁྲིད་རིན་ཆེན་གྲུ་བོ་</span><br /><span class="mainwy">byang chub kyi sems kun byed rgyal po'i don khrid rin chen gru bo</span><br /><span class="main">Precious Ship, the essential manual of instruction for the All-Creating Monarch, by the noble Longchen Rapjam</span>
</p>
<span class="volInfo">Damngak Dzö Volume 1 (ཀ་) / Pages 249-274 / Folios 1a1 to 13b2</span></div>
<div class="breadcrumb catalogdata mw-collapsible mw-collapsed"><a href="/index.php/Volumes_of_the_gdams_ngag_mdzod" title="Volumes of the gdams ngag mdzod">Volumes List</a> &gt; <a href="/index.php/Gdams_ngag_mdzod_Shechen_Printing/Volume_1" title="Gdams ngag mdzod Shechen Printing/Volume 1">Volume 1</a> &gt; Text #12 (No Translation) (<a href="/index.php/Tibetan:%E0%BD%96%E0%BE%B1%E0%BD%84%E0%BC%8B%E0%BD%86%E0%BD%B4%E0%BD%96%E0%BC%8B%E0%BD%80%E0%BE%B1%E0%BD%B2%E0%BC%8B%E0%BD%A6%E0%BD%BA%E0%BD%98%E0%BD%A6%E0%BC%8B%E0%BD%80%E0%BD%B4%E0%BD%93%E0%BC%8B%E0%BD%96%E0%BE%B1%E0%BD%BA%E0%BD%91%E0%BC%8B%E0%BD%A2%E0%BE%92%E0%BE%B1%E0%BD%A3%E0%BC%8B%E0%BD%94%E0%BD%BC%E0%BD%A0%E0%BD%B2%E0%BC%8B%E0%BD%91%E0%BD%BC%E0%BD%93%E0%BC%8B%E0%BD%81%E0%BE%B2%E0%BD%B2%E0%BD%91%E0%BC%8B%E0%BD%A2%E0%BD%B2%E0%BD%93%E0%BC%8B%E0%BD%86%E0%BD%BA%E0%BD%93%E0%BC%8B%E0%BD%82%E0%BE%B2%E0%BD%B4%E0%BC%8B%E0%BD%96%E0%BD%BC%E0%BC%8B" title="Tibetan:བྱང་ཆུབ་ཀྱི་སེམས་ཀུན་བྱེད་རྒྱལ་པོའི་དོན་ཁྲིད་རིན་ཆེན་གྲུ་བོ་">བོད་སྐད་</a>)&#160;&#160;<span style="float:right;"><a href="#research-info">Scroll to Research Info <i class="fas fa-angle-down"></i></a>&#160;&#160;<i>Catalog Information for this text:</i>&#160;</span>
<table class="catalogInfo mw-collapsible-content">
<tbody><tr>
<th class="meta">Tibetan Citation
</th>
<td class="meta"><a href="/index.php/%E0%BD%80%E0%BE%B3%E0%BD%BC%E0%BD%84%E0%BC%8B%E0%BD%86%E0%BD%BA%E0%BD%93%E0%BC%8B%E0%BD%A2%E0%BD%96%E0%BC%8B%E0%BD%A0%E0%BD%96%E0%BE%B1%E0%BD%98%E0%BD%A6%E0%BC%8B" class="mw-redirect" title="ཀློང་ཆེན་རབ་འབྱམས་">ཀློང་ཆེན་རབ་འབྱམས་</a>. <a href="/index.php/%E0%BD%96%E0%BE%B1%E0%BD%84%E0%BC%8B%E0%BD%86%E0%BD%B4%E0%BD%96%E0%BC%8B%E0%BD%80%E0%BE%B1%E0%BD%B2%E0%BC%8B%E0%BD%A6%E0%BD%BA%E0%BD%98%E0%BD%A6%E0%BC%8B%E0%BD%80%E0%BD%B4%E0%BD%93%E0%BC%8B%E0%BD%96%E0%BE%B1%E0%BD%BA%E0%BD%91%E0%BC%8B%E0%BD%A2%E0%BE%92%E0%BE%B1%E0%BD%A3%E0%BC%8B%E0%BD%94%E0%BD%BC%E0%BD%A0%E0%BD%B2%E0%BC%8B%E0%BD%91%E0%BD%BC%E0%BD%93%E0%BC%8B%E0%BD%81%E0%BE%B2%E0%BD%B2%E0%BD%91%E0%BC%8B%E0%BD%A2%E0%BD%B2%E0%BD%93%E0%BC%8B%E0%BD%86%E0%BD%BA%E0%BD%93%E0%BC%8B%E0%BD%82%E0%BE%B2%E0%BD%B4%E0%BC%8B%E0%BD%96%E0%BD%BC%E0%BC%8B" class="mw-redirect" title="བྱང་ཆུབ་ཀྱི་སེམས་ཀུན་བྱེད་རྒྱལ་པོའི་དོན་ཁྲིད་རིན་ཆེན་གྲུ་བོ་">@#/_/byang chub kyi sems kun byed rgyal po'i don khrid rin chen gru bo zhes bya ba bzhugs/</a>. <a href="/index.php/%E0%BD%82%E0%BD%91%E0%BD%98%E0%BD%A6%E0%BC%8B%E0%BD%84%E0%BD%82%E0%BC%8B%E0%BD%A2%E0%BD%B2%E0%BD%93%E0%BC%8B%E0%BD%94%E0%BD%BC%E0%BC%8B%E0%BD%86%E0%BD%BA%E0%BD%A0%E0%BD%B2%E0%BC%8B%E0%BD%98%E0%BD%9B%E0%BD%BC%E0%BD%91%E0%BC%8D" class="mw-redirect" title="གདམས་ངག་རིན་པོ་ཆེའི་མཛོད།">གདམས་ངག་རིན་པོ་ཆེའི་མཛོད།</a>, པོད་ ༼ཀ་༽, 249-274. ཏེ་ལི་་་རྒྱ་གར་: <a href="/index.php/%E0%BD%9E%E0%BD%BA%E0%BC%8B%E0%BD%86%E0%BD%BA%E0%BD%93%E0%BC%8B%E0%BD%91%E0%BD%94%E0%BD%BA%E0%BC%8B%E0%BD%98%E0%BD%9B%E0%BD%BC%E0%BD%91%E0%BC%8B%E0%BD%81%E0%BD%84%E0%BC%8B" class="mw-redirect" title="ཞེ་ཆེན་དཔེ་མཛོད་ཁང་">ཞེ་ཆེན་དཔེ་མཛོད་ཁང་</a>, ༡༩༩༩.
</td></tr>
<tr>
<th class="meta">Wylie Citation
</th>
<td class="meta"><a href="/index.php/Klong_chen_rab_%27byams" class="mw-redirect" title="Klong chen rab &#39;byams">klong chen rab 'byams</a>. <a href="/index.php/Byang_chub_kyi_sems_kun_byed_rgyal_po%27i_don_khrid_rin_chen_gru_bo" class="mw-redirect" title="Byang chub kyi sems kun byed rgyal po&#39;i don khrid rin chen gru bo">༄༅། །བྱང་ཆུབ་ཀྱི་སེམས་ཀུན་བྱེད་རྒྱལ་པོའི་དོན་ཁྲིད་རིན་ཆེན་གྲུ་བོ་ཞེས་བྱ་བ་བཞུགས།</a>. In <a href="/index.php/Gdams_ngag_mdzod_Shechen_Printing" title="Gdams ngag mdzod Shechen Printing">gdams ngag rin po che'i mdzod</a>, Volume 1 (ཀ་), 249-274. New Delhi: <a href="/index.php/Shechen_Publications" title="Shechen Publications">Shechen Publications</a>, 1999. Enlarged reprint of the 1979 edition published by <a href="/index.php/Dilgo_Khyentse_Rinpoche" class="mw-redirect" title="Dilgo Khyentse Rinpoche">Dilgo Khyentse Rinpoche</a> from prints from the <i>dpal spungs</i> xylographs.
</td></tr>
<tr>
<th class="meta">Translator
</th>
<td class="meta">
</td></tr>
<tr>
<th class="meta">Topics
</th>
<td class="meta">rdzogs chen sems sde
</td></tr>
<tr>
<th class="meta">Colophon
</th>
<td><span style="padding:5px 0;line-height:1.6em;">།བྱང་ཆུབ་ཀྱི་སེམས་ཀུན་བྱེད་རྒྱལ་པོའི་དོན་ཁྲིད་རིན་ཆེན་གྲུ་བོ་ཞེས་བྱ་བ་ཐེག་པ་མཆོག་གི་རྣལ་འབྱོར་པ་ཀློང་ཆེན་རབ་འབྱམས་ཀྱིས། སློབ་མ་དམ་པས་བསྐུལ་བའི་ངོར། ལོ་ཙཱ་ཆེན་པོ་བཻ་རོ་ཙ་ནའི་སེམས་ལུང་རིན་ཆེན་སྒྲོན་མའི་ལུང་བཞིན་བཀོད་པ་རྫོགས་སོ།</span><br />
<p>/byang chub kyi sems kun byed rgyal po'i don khrid rin chen gru bo zhes bya ba theg pa mchog gi rnal 'byor pa klong chen rab 'byams kyis/_slob ma dam pas bskul ba'i ngor/_lo tsA chen po bai ro tsa na'i sems lung rin chen sgron ma'i lung bzhin bkod pa rdzogs so/
</p>
</td></tr>
<tr>
<td>Footnotes<br />
</td></tr>
<tr>
<td colspan="2"><big>Further Cataloging data:</big>
<div class="inner col2 metaInner">
<p><b>Title Page (ཁ་ཤོག་):</b>
</p>
<dl><dd><ul><li>Line 1: ༄༅། །བྱང་ཆུབ་ཀྱི་སེམས་ཀུན་བྱེད་རྒྱལ་པོའི་དོན་ཁྲིད་རིན་ཆེན་གྲུ་བོ་ rgyal po'i don khrid rin chen gru bo zhes bya ba bzhugs/</li>
<li>Left side print: ཀ་ དོན་ གཅིག་ ཁྲིད་ཞེས་བྱ་བ་བཞུགས།</li></ul>
<dl><dd><dl><dd>@#/_/byang chub kyi sems kun byed</dd>
<dd>ka don gcig khrid</dd></dl></dd></dl>
<ul><li>Right side print: 249</li></ul>
<dl><dd><dl><dd></dd></dl></dd></dl></dd></dl>
<p><b>First Page Title(s):</b>
</p>
<dl><dd><ul><li>རྒྱ་གར་སྐད་དུ། No title</li></ul>
<dl><dd><dl><dd></dd></dl></dd></dl>
<ul><li>བོད་སྐད་དུ། No title</li></ul>
<dl><dd><dl><dd></dd></dl></dd></dl></dd></dl>
<p><b>Description of pages:</b>
</p>
<ul><li><b>Side A:</b></li></ul>
<dl><dd><ul><li>གཡོན་:  ཀ་ དོན་ (གྲངས་ཀ་) ཁྲིད་</li></ul>
<dl><dd>Left:  ka don (tibfolio#) khrid</dd></dl>
<ul><li>གཡས་:  (#) གདམས་མཛོད་རྙིང་མའི་སྐོར།</li></ul>
<dl><dd>Right: (#) gdams mdzod rnying ma'i skor/</dd></dl></dd></dl>
<ul><li><b>Side B:</b></li></ul>
<dl><dd><ul><li>གཡོན་:  སེམས་སྡེ་ཀུན་བྱེད་རྒྱལ་པོ།</li></ul>
<dl><dd>Left: sems sde kun byed rgyal po/</dd></dl>
<ul><li>གཡས་:  (#)</li></ul>
<dl><dd>Right: (#)</dd></dl></dd></dl>
<p><b>Volume #:</b>  1 (ཀ་)
</p><p><b>Begin-End Pages (Western):</b> 249-274
</p><p><b>Begin Tibetan page and line #</b>: 1a1
</p><p><b>End Tibetan page and line #</b>: 13b2
</p><p><b>Total # of pages (Western):</b> 26
</p><p><b>Total # of pages (Tibetan):</b> 13 folios
</p><p><b>Number of lines per page:</b>  7
</p>
</div>
</td></tr></tbody></table>
</div></div>
<div class="textsnav" style="float:left;"><i><a href="/index.php/Sems_sde%27i_dbang_chog_bla_ma%27i_zhal_gdams" class="mw-redirect" title="Sems sde&#39;i dbang chog bla ma&#39;i zhal gdams"><i class="fas fa-angle-left"></i> Previous Text<i></i></a></i></div><div class="textsnav" style="float:right;"><i><a href="/index.php/Rdzogs_chen_sems_sde%27i_khrid_yig" class="mw-redirect" title="Rdzogs chen sems sde&#39;i khrid yig">Next Text <i class="fas fa-angle-right"></i> </a></i></div>
<div style="clear: both;"></div>
<div style="display: none;">
<p><br />
&#32;
</p>
<pre><span class="smw-highlighter" data-type="4" data-state="inline" data-title="Warning" title="Property &quot;Author&quot; has a restricted application area and cannot be used as annotation property by a user."><span class="smwtticon warning"></span><span class="smwttcontent">Property "Author" has a restricted application area and cannot be used as annotation property by a user.</span></span>
</pre>
<p><br />
</p>
</div>
<div id="headertabs" class="large"><span class="ht-editsection" id="edittab">[<a href="" title="Edit tab">edit</a>]</span><ul><li class="selected" ><a href="#Tibetan_Text">Tibetan Text</a></li>
<li class="unselected"><a href="#Wylie_Text">Wylie Text</a></li>
</ul><div id="Tibetan_Text" class="section-1"><div>
<div id="TibetanContent"><div class="folio"><span class="shoglhe">༢༤༩</span>བྱང་ཆུབ་ཀྱི་སེམས་ཀུན་བྱེད་རྒྱལ་པོའི་དོན་ཁྲིད་རིན་ཆེན་གྲུ་བོ་ཞེས་བྱ་བ་བཞུགས།
</div>
<div class="folio"><span class="shoglhe">༢༥༠</span>གདོད་ནས་རབ་ཞི་མཁའ་ལྟར་འདུས་མ་བྱས། །དབྱིངས་དང་ཡེ་ཤེས་གཉིས་མེད་འདུས་མ་བྱས། །ཡོད་མེད་ཕྱོགས་བྲལ་རྒྱ་ཆད་འཕོ་འགྱུར་མེད། །ཐོག་མའི་མགོན་པོ་ཀུན་བྱེད་ཁྱེད་ལ་འདུད། །ཆོས་ཀུན་སྙིང་པོ་སེམས་ཉིད་མངོན་སུམ་ལམ། །མ་བགྲོད་མ་སྦྱངས་ད་ལྟར་མངོན་སངས་རྒྱས། །ལྷུན་རྫོགས་ཀུན་བྱེད་ཐེག་པའི་ཡང་རྩེའི་དོན། །ཁྲིད་དུ་བསྡེབས་ཏེ་ཕྱི་རབས་དོན་ཕྱིར་བཤད། །དེ་ལ་ཡང་དག་པར་རྫོགས་པའི་སངས་རྒྱས་ཐབས་མཁས་ལ་ཐུགས་རྗེ་ཆེ་བ་དེས། ཆོས་ཀྱི་སྣོད་དང་ཐེག་པའི་རྣམ་གྲངས་དཔག་ཏུ་མེད་པ་ཞིག་གསུངས་པ་དག་ཀྱང་། གདུལ་བྱའི་དབང་པོ་དང་འཚམས་པར་བསྟན་ལ། ཕལ་ཆེར་དྲང་བའི་དོན་ལ་བསྟན་པ་ཙམ་ལས། ངེས་པའི་དོན་ཕྱོགས་གཅིག་ཏུ་གསུངས་པ་ནི་མེད་དེ། རྩ་བའི་རྒྱུད་ལེའུ་སུམ་ཅུ་གསུམ་པ་ལས། སྐུ་གསུམ་སྟོན་པས་སོ་སོར་བསྟན་པ་ཡང་། །དེ་བཞིན་ཉིད་ལ་དྲང་བའི་ལུང་བསྟན་ཡིན། །ཞེས་པ་དང་། ཕྱི་མའི་རྒྱུད་ལེའུ་དྲུག་ཅུ་རྩ་བཞི་པ་ལས་ཀྱང་། འཁོར་གྱི་དང་པོ་སྟོན་པ་སྐུ་གསུམ་གྱིས། །རང་རང་དགའ་བའི་ལས་ལ་གཟུང་པའི་ཕྱིར། །ལམ་གྱི་ཁྱད་པར་བགྲོད་དུ་ཡོད་པར་བསྟན། །བློ་ཆུང་བརྒྱུད་ནས་
</div>
<div class="folio"><span class="shoglhe">༢༥༡</span>དོན་ལ་འདྲེན་པའི་ཕྱིར། །དྲང་བའི་ལུང་དུ་ང་ཡིས་རྟོགས་པ་ཡིན། །ཞེས་པ་དང་། བཅོས་སུ་མེད་པའི་ལེའུ་ལས། དེ་བཞིན་ཉིད་ལས་འཆོལ་བར་བྱེད་པ་ཡི། །སྟོན་པས་བདེན་ཚུལ་ཇི་ལྟར་བསྟན་པ་དག །ངེས་ལུང་མ་ཡིན་དྲང་ལུང་ཡིན། །ཞེས་པས། ཉན་ཐོས་ནས་ཨ་ནུའི་བར་གྱི་ཐེག་པ་སེམས་ཉིད་རང་བྱུང་གི་ཡེ་ཤེས་སུ་འཇུག་པའི་སྒོའི་ཕྱིན་སར་བསྟན་པའི་ཐབས་ཙམ་ལས། དེ་ཉིད་དངོས་སུ་བསྟན་པ་ནི་མ་ཡིན་ཏེ། གོལ་སྒྲིབ་ལས་འདས་པའི་ཕྱིར་རོ། །འདི་སྐད་དུ། རྩ་བའི་རྒྱུད་ལེའུ་སུམ་ཅུ་རྩ་བརྒྱད་པ་ལས། ཀྱེ་སེམས་དཔའ་ཆེན་པོ་ཉོན་ཅིག །འཁོར་གྱི་སྟོན་པ་རྣམ་གསུམ་གྱི། །བསྟན་པ་གསུམ་གྱིས་གོལ་སྒྲིབ་ཏེ། །དེ་ཡང་ཇི་ལྟ་བུ་ཞེ་ན། །ངེས་པ་ཐོབ་པའི་ཐེག་པ་དྲུག །རྫོགས་པ་ཆེན་པོའི་གོལ་སར་བསྟན། །ཞེས་སོ། །ཐེག་པ་འོག་མ་དེ་དག་གི་དོན་ལ་གོམས་པར་བྱས་ཀྱང་ཚེ་འདི་ཉིད་ལ་ཀུན་བྱེད་ཀྱི་དོན་མི་མཐོང་ཞིང་འགལ་བར་བསྟན་ཏེ། ཕྱི་མའི་རྒྱུད་སྐྱེ་བ་མེད་པའི་ལེའུ་ལས། ཀྱེ་ཀུན་བྱེད་ང་ཡི་རང་བཞིན་མ་རྟོགས་པར། །སོ་སོར་བསྟན་པའི་ལུང་ལ་ཡིད་འཐད་ཅིང་། །སྐུ་གསུམ་སྟོན་པའི་དོན་ལ་གང་འགལ་བ། །ཀུན་
</div>
<div class="folio"><span class="shoglhe">༢༥༢</span>བྱེད་ང་ཡི་དོན་དང་ཤིན་ཏུ་འགལ། །ཞེས་གསུངས་སོ། །དེ་བས་ངེས་པའི་དོན་འབའ་ཞིག་མངོན་དུ་སྟོན་པའི་དུས་གསུམ་རྒྱལ་བས་དུས་གསུམ་དུ་མ་གསུངས་པ་ཉིད། སྟོན་པ་ཀུན་བྱེད་ཀྱིས་གསུངས་ཏེ། ཕྱི་མ་ཕྱི་མའི་རྒྱུད་ལེའུ་བརྒྱད་ཅུ་རྩ་བཞི་པ་ལས། ཀྱེ་ང་ནི་སྟོན་པ་ཀུན་བྱེད་རྒྱལ་པོ་སྟེ། །ཐེག་པའི་རྩ་བ་ཆོས་ཀྱི་སྙིང་པོའི་ལུང་། །སྐུ་གསུམ་སྟོན་པས་མ་གསུངས་རྒྱ་ཆེ་བ། །སྐྱེ་བ་མེད་པ་སྟོན་པའི་སེམས་རྒྱུད་འདི། །དུས་གསུམ་རྒྱལ་བ་སྔ་མས་མ་གསུངས་ཏེ། །ཕྱི་མས་མི་གསུངས་ད་ལྟ་སྟོན་མི་མཛད། །ཀུན་བྱེད་རྒྱལ་པོ་འཕོ་འགྱུར་མི་མངའ་བས། །སྔར་ཡང་གསུངས་ཤིང་ཕྱིས་ཀྱང་གསུང་འགྱུར་བ། །ད་ལྟ་བྱུང་བར་གསུངས་པ་སྐལ་ལྡན་ལ། །ངེས་པར་བསྟན་པས་འབད་མེད་གྲོལ་བའི་ལུང་། །མདོ་རྒྱུད་མངོན་དུ་བསྟན་པའི་བཀའ་བརྒྱུད་འདི། །མི་འཕེལ་མི་ནུབ་སྙིང་པོ་འཛིན་པ་ལ། །ཀུན་བྱེད་རྒྱལ་པོ་ངེས་པར་ཁྱོད་ལ་བསྟན། །ཞེས་སོ། །དེ་ལྟ་བུའི་ཀུན་བྱེད་ཆོས་ཐམས་ཅད་དང་ཐེག་པ་ཀུན་གྱི་སྙིང་པོའི་དོན་གཅིག་ཏུ་འདུས་པ་ཡིན་ཏེ། ཕྱི་མའི་རྒྱུད་ལེའུ་བདུན་ཅུ་རྩ་དགུ་པ་ལས། ཀྱེ་སྟོན་པའི་སྟོན་པ་ཀུན་བྱེད་རྒྱལ་པོ་ཡིས། །མ་བཅོས་འཁོར་བའི་ནང་དུ་ལུང་བསྟན་པ། །མ་བཅོས་སྙིང་པོའི་ཆོས་ཀུན་རྩ་བ་ལས། །ཇི་ལྟར་སྣང་བ་གཏན་ལ་འབེབས་པར་བྱེད། །སྙིང་པོ་རང་བཞིན་གཅིག་གི་དོན་རྟོགས་ནས། །ཀུན་གྱི་རང་བཞིན་ཀུན་བྱེད་ཉིད་དུ་འདུས། །དེས་ན་ཀུན་བྱེད་ང་ཡི་དོན་མཁས་ན། །བསམ་མི་ཁྱབ་པའི་དོན་ལ་མཁས་པར་འགྱུར། །ཀུན་བྱེད་ང་ཡི་དོན་ལ་མཁས་གྱུར་ན། ཀུན་བྱེད་དོན་ལ་མཁས་ཤིང་གོམས་པ་ཡིན། །ཞེས་གསུངས་སོ། །དེ་ཉིད་ཐེག་པ་ཀུན་གྱི་སྙིང་པོའི་དོན་ལ་གཅིག་ཏུ་བསྡུས་པའི་ཉིང་ཁུ་ཡིན་ཏེ། རྩ་བའི་རྒྱུད་ལེའུ་སུམ་ཅུ་པ་ལས། །ཀུན་བྱེད་རྒྱལ་པོ་བྱང་ཆུབ་སེམས་ང་ནི། །ཐེག་པ་ཀུན་གྱི་ཡང་སྙིང་ཡིན་པར་བཤད། །སྟོན་པ་གསུམ་གྱིས་གནས་པའི་ཐེག་པ་གསུམ། །ངེས་པར་གནས་པ་ཐེག་པ་གཅིག་ལས་མེད། །གཅིག་ནི་ཀུན་བྱེད་བྱང་ཆུབ་སེམས་ཀྱི་ས། །དེ་ནི་ཐེག་པ་ཀུན་གྱི་ཡང་སྙིང་
</div>
<div class="folio"><span class="shoglhe">༢༥༣</span>བཤད། །ཅེས་སོ། །དེ་ལྟར་ཐེག་པ་བརྒྱད་ལས་འདས་པའི་ཡང་རྩེ་རྫོགས་པ་ཆེན་པོ་ཀུན་བྱེད་ཨ་ཏིའི་ཐེག་པ། སྙིང་པོ་དོན་གྱི་གདམས་པ་འདི་ལ་གསུམ་སྟེ། སྟོན་བྱེད་སློབ་དཔོན་གྱི་རང་བཞིན། བསླབ་བྱ་སློབ་མའི་མཚན་ཉིད། བླང་བྱ་མན་ངག་གི་རང་བཞིན་ནོ། །དང་པོ་ནི། ཕྱི་ནང་གི་ཆོས་དང་གྲུབ་པའི་མཐའ་ལ་མཁས་ཤིང་། ཁྱད་པར་ཨ་ཏིའི་དགོངས་པ་ལ་མངའ་བརྙེས་པས། སློབ་མའི་རྒྱུད་ལ་སྙིང་པོའི་དོན་དེ་ཉིད་རྟོགས་པར་བྱེད་པ་ཡང་དག་པའི་ལམ་སྟོན་པ་ལ་མཁས་ཤིང་། འཇིག་རྟེན་གྱི་ཆོས་དང་མཚན་མའི་རྣམ་པར་གཡེང་བས་མ་གོས་པ་བརྟེན་པར་བྱས་ཤིང་། འབྱོར་པ་ཐམས་ཅད་ཀྱིས་བླ་མ་དང་ཡི་དམ་ཉིད་མཉེས་པར་བྱ་བ་ཡིན་ཏེ། རྩ་བའི་རྒྱུད་ཉི་ཤུ་རྩ་བདུན་པ་ལས། དེ་བས་གསེར་ལ་ནག་མཚུར་བཏང་བ་ཡི། །སློབ་དཔོན་ཡང་དག་སྟོན་པ་རིན་ཆེན་མཛོད། །རིན་ཐང་དཔག་ཏུ་མེད་པས་བླུ་བར་འོས། །ཞེས་གསུངས་སོ། །དེ་ལས་གཞན་དུ་རང་གཞན་གྱི་གྲུབ་པའི་མཐའ་དང་དོན་ལ་རྨོངས་ཤིང་། དངོས་པོ་དང་མཚན་མར་ཞེན་པས་འདུ་འཛི་དང་གཡེང་བ་ལ་དགའ་བ། སྡོམ་པ་དང་དམ་ཚིག་ཉམས་ཤིང་། དད་ལྡན་འདྲེན་མེད་ལོག་པའི་ལམ་དུ་འཛུད་པ། ཆོས་ཀྱིས་རྙེད་པ་ཚོལ་བ་དེ་ནི་ཨ་ཏིའི་དོན་ལས་ཕྱི་རོལ་ཏུ་གྱུར་པས། ཚིག་ཙམ་གཞན་ལ་ཆོས་སུ་སྟོན་ནའང་། རང་ལ་དེ་ཉིད་རྟོགས་པའི་སྐལ་བ་མེད་པས། སྤྲེའུ་ལྟ་བུའི་ཟློས་པ་དེ་ཉིད་སྤང་བའི་རིགས་སོ། །དེ་སྐད་དུའང་རྣམ་དག་དབྱིངས་ཀྱི་ལེའུ་ལས། བྱིས་པས་བསླུས་པས་ཆོས་སྤྱོད་རྟོག་པའི་ལམ་ལ་བཙུད། །ཕྱིན་པའི་དུས་མེད་རྟོགས་པའི་དུས་མེད་ན། །ཆོས་ཀྱིས་ཆོས་ཚོལ་རྙེད་པར་ག་ལ་འགྱུར། །ཚད་མར་མ་གྱུར་སློབ་དཔོན་སྤྲེའུ་འདྲའི་ལུང་། །བསྟེན་པས་ལམ་ནོར་རྟོག་པས་ཟིན་ཏ་རེ། །ཞེས་གསུངས་སོ། །གཉིས་པ་སྟེན་པར་བྱེད་པའི་ཡུལ་སློབ་མའི་རང་བཞིན་ནི། སྤྱིར་དད་པ་དང་དམ་ཚིག་ལྡན་པ། ངང་རྒྱུད་རིང་ཞིང་སྙིང་རྗེ་ཆེ་བ་དད་པ་བརྟན་ཞིང་གཏོང་ཕོད་ཆེ་བ་སྟེ། ཕྱི་མའི་ཕྱི་མ་རྒྱུད་ཀྱི་ལེའུ་བརྒྱད་ཅུ་རྩ་གསུམ་པ་ལས། །
</div>
<div class="folio"><span class="shoglhe">༢༥༤</span>གཞི་རྩ་ཀུན་འདས་བྱང་ཆུབ་སྙིང་པོའི་རྒྱུད། །དགོངས་པ་མངོན་དུ་ཕྱུང་བའི་ལུང་འདི་ནི། །དད་དང་དམ་ཚིག་བརྩོན་འགྲུས་ཆེ་བ་དང་། །སྙིང་རྗེ་ཡི་རང་སྐྱོ་དང་ཡིད་ལྡོག་མེད། །ལུས་དང་བུ་དང་ཆུང་མ་བྲན་དང་གཡོག །གང་ལ་མ་ཆགས་དད་དང་དགའ་བས་འབུལ། །འདི་དག་དད་དང་དམ་ཚིག་བརྟགས་པ་ཡིན། །སྙིང་པོ་དོན་དང་ལྡན་པས་སྦྱིན་པར་བྱ། །ཞེས་སོ། །ཁྱད་པར་འདིའི་ཚིག་དོན་སྦྱིན་པའི་སྣོད་ནི། ང་རྒྱལ་ཆེ་བ་མེད་པས་བླ་མ་ལ་གུས་པ། བཀའ་ལས་མི་འདའ་གསུངས་པ་བཞིན་བྱེད་པ། ལུས་དང་སྲོག་ལ་ཕོངས་པ་མེད་པས་ཞབས་ཏོག་སྒྲུབ་པ། ཚེ་འདི་བློས་བཏང་དམ་བཅའ་བསྒྲུབ་ནུས་པ། དེས་ན་ཇི་སྲིད་འཚོའི་བར་བླ་མའི་བཀའ་བཞིན་བསྒྲུབ་ཅིང་དམ་ལས་མི་འདའ་བའི་མནའ་བསྐྱལ་ནུས་པ་ལ་སྦྱིན་ཏེ། །དེ་ཉིད་ལས། གྲགས་པ་སྤངས་ཤིང་ང་རྒྱལ་དང་བྲལ་བ། །སྙིང་པོའི་དོན་ཕྱིར་ལུས་སྲོག་ཕོངས་པ་མེད། །བཀའ་ལས་མི་འདའ་རྟགས་དང་ལྡན་པ་ལ། །སྙིང་པོ་དོན་དང་སྐྱེ་མེད་བསྟན་པ་སྦྱིན། །གང་གི་སྙིང་པོ་བསྟན་པ་གང་ཐོབ་ན། །འཇིག་རྟེན་མཚན་མས་བདག་ལ་ཅི་བགྱི་སྟེ། །ཐོབ་པ་བདག་གིས་བཀའ་བཞིན་སྒྲུབ་བོ་ཞེས། །དམ་བཅའ་ལེགས་པར་གནས་ན་བཀའ་འདི་སྦྱིན། །ཅི་སྲིད་བདག་དང་སློབ་དཔོན་འཚོ་བ་ཡི། །ལུས་དང་སྲོག་གིས་བྲལ་བ་མ་མཆིས་བར། །ཁྱོད་ཀྱི་བཀའ་བཞིན་སྒྲུབ་ཅེས་མནའ་བོར་ལ། །བསྟན་པའི་སྙིང་པོ་ཀུན་བྱེད་རྒྱལ་པོ་སྦྱིན། །ཞེས་སོ། །དེས་ཀྱང་ཆགས་སེམས་མེད་པར་འབྱོར་པ་ཀུན་གྱིས་བླ་མ་མཆོད་ཅིང་། བླ་མས་ཀྱང་དེའི་ཚོགས་རྫོགས་པའི་ཕྱིར་བཞེད་པ་མེད་ཀྱང་བླངས་ཏེ་དཀོན་མཆོག་ལ་མཆོད་པར་བྱ་སྟེ། །དེ་ཉིད་ལས། མདོར་ན་ལུས་དང་སྲོག་ཀྱང་འབུལ་བྱ་ཞིང་། །རྫས་དང་ཞིང་སུལ་རྐང་འགྲོས་སྨོས་ཅི་དགོས། །གལ་ཏེ་བདག་ལ་དགོས་པར་མ་གྱུར་ནའང་། །དད་པས་བླངས་ཏེ་དཀོན་མཆོག་གསུམ་ལ་འབུལ། །ཞེས་སོ། །གསུམ་པ་བླང་བྱ་མན་ངག་གི་རིམ་པ་ལ་གསུམ་སྟེ། ཡིད་ཆེས་ཤིང་ཁུངས་བཙུན་པ་བརྒྱུད་པའི་རིམ་པ་དང་། དེ་ལས་
</div>
<div class="folio"><span class="shoglhe">༢༥༥</span>བྱུང་བའི་གདམས་པ་དངོས། གསང་ཞིང་བཀའ་རྒྱས་བཏབ་པའོ། །དང་པོ་རྩ་བའི་རྒྱུད་ལེའུ་བཅུ་གསུམ་པ་ལས། ཀྱེ་སེམས་དཔའ་ཆེན་པོ་ཁྱོད་ཉོན་ཅིག །ལོ་རྒྱུས་དོན་གྱི་དགོངས་པ་བསྟན་པ་ནི། དང་པོ་ཡིད་ཆེས་ཁུངས་བཙུན་པ་ཡི་ཕྱིར། །ལོ་རྒྱུས་དོན་གྱི་བཤད་ལུགས་བསྟན་པ་ནི། རང་བཞིན་བྱིན་གྱི་བརླབས་པའི་བཤད་ལུགས་དང་། །རང་གི་ངོ་བོ་བསྟན་པའི་བཤད་ལུགས་དང་། །དོན་གྱི་སྒྲ་ཆིག་བསྡེབས་པའི་བཤད་ལུགས་སོ། །ཞེས་པས། དང་པོ་ཆོས་ཀྱི་དབྱིངས་སྤྲོས་པ་ཐམས་ཅད་དང་བྲལ་བའི་ཀློང་། ཡང་དག་དོན་གྱི་འོག་མིན་ཆེན་པོ་ན། །བཅོམ་ལྡན་འདས་ཀུན་བྱེད་རྒྱལ་པོ་དགོངས་པ་དོན་གྱི་ཆོས་ཉིད་ལས་བཞེངས་ཏེ། འོག་མིན་ཁང་བུ་བརྩེགས་པའི་གཞལ་མེད་ཁང་ཆེན་པོར་རིགས་ལྔའི་སངས་རྒྱས་དང་། ཉིད་ཀྱི་ཐུགས་རང་བྱུང་གི་ཡེ་ཤེས་ལས་སྤྲུལ་པའི་སེམས་དཔའ་རྡོ་རྗེ་ལ་བྱིན་རླབས་ཀྱིས་བཤད། དེར་ལོངས་སྤྱོད་རྫོགས་པའི་སྐུར་བྱོན་ཏེ། སྤྲུལ་པའི་སྐུ་དགའ་རབ་རྡོ་རྗེ་ལ་རང་གི་ངོ་བོས་གསུངས། དེས་སློབ་དཔོན་ཆེན་པོ་འཇམ་དཔལ་བཤེས་གཉེན་ལ་སྒྲ་ཚིག་སྡེབ་སྦྱོར་ལེགས་པར་སྦྱོར་བའི་སྒོ་ནས་གསུངས། དེས་སློབ་དཔོན་ཆེན་པོ་ཤྲཱི་སིཾ་ཧ་ལ་དོན་གྱི་དགོངས་པ་གཉིས་སུ་མེད་པར་གསུངས། དེས་སྤྲུལ་པའི་ལོ་ཙཱ་བ་བཻ་རོ་ཙ་ན་ལ་སྙིང་པོ་མཆོག་ཏུ་གསང་བའི་སྒོ་ནས་གསུངས། དེས་རྒྱལ་མོ་གཡུ་སྒྲ་སྙིང་པོ་ལ་གཉིས་མེད་ཡེ་ཤེས་ཆེན་པོར་གསུངས། །དེས་ཅོག་རོ་སྐྱེ་བཟང་ལེགས་སྨིན་ལ་དབྱིངས་བྱ་རྩོལ་དང་བྲལ་བར་གསུངས། དེས་འབྲོམ་ལེགས་པའི་བློ་གྲོས་ལ་དོན་སྐྱེ་བ་མེད་པར་གསུངས། དེས་རྦ་རྒྱལ་བའི་དབང་པོ་ལ་གཞི་འཕོ་འགྱུར་མེད་པར་གསུངས། དེས་མཚུར་མཆོག་གི་བླ་མ་ལ་དཔེ་ནམ་མཁའ་ལྟ་བུར་གསུངས། དེས་དྲུང་ཡེ་ཤེས་དབང་པོ་ལ་དགོངས་པ་རྣམ་གཞག་ཆེན་པོར་གསུངས། དེས་ཟུར་པ་རིན་ཆེན་གྲགས་ལ་རང་བཞིན་གཉིས་སུ་མེད་པར་གསུངས། དེས་ལྕེ་དགའ་བའི་དབང་པོ་ལ་ངོ་བོ་གདོད་ནས་དག་པར་གསུངས། དེས་སྙན་རིན་ཆེན་རྩེ་མོ་ལ་སེམས་
</div>
<div class="folio"><span class="shoglhe">༢༥༦</span>ཉིད་གྲུབ་བསལ་མེད་པར་གསུངས། དེས་ཆོས་རྗེ་ཀུན་དགའ་དོན་གྲུབ་ལ་ཆོས་ཉིད་བློ་འདས་ཆེན་པོར་གསུངས། དེས་སློབ་དཔོན་གཞོན་ནུ་དོན་གྲུབ་ལ་རང་བྱུང་བཅོས་སླད་མེད་པར་གསུངས། དེས་དྲུང་ཡེ་ཤེས་དབང་པོ་ལ་དགོངས་པ་རྣལ་བཞག་ཆེན་པོར་གསུངས། །དེས་རང་བཞིན་རྫོགས་པ་ཆེན་པོའི་རྣལ་འབྱོར་པ་ཀློང་ཆེན་རབ་འབྱམས་ལ་ཡེ་གྲོལ་རྒྱུ་འབྲས་ངེས་པའི་ཚུལ་གྱིས་གསུངས། དེས་འཇམ་དབྱངས་ཀུན་དགའ་རྒྱལ་མཚན་ལ། དེས་མཚུངས་མེད་ཆོས་རྗེ་རིན་པོ་ཆེ་རཱ་ཛ་ལ་གསུངས་སོ། །གཉིས་པ་དེ་ལས་བྱུང་བའི་གདམས་པ་དངོས་ལ་གསུམ་སྟེ། སྔོན་འགྲོ་བླ་མའི་རྣལ་འབྱོར། དངོས་གཞི་གདམས་པའི་མཚོན་ཚུལ། རྗེས་སྣང་ཉམས་ཀྱི་སྐྱོང་ཐབས་སོ། །དང་པོ་ནི་སེམས་ཉིད་དོན་གྱི་ཡེ་ཤེས་རང་ངོ་ཤེས་པར་བྱ་བ་ནི། བླ་མ་དམ་པ་ལ་རག་ལས་པས། དེ་ཉིད་རྣལ་འབྱོར་དུ་བསྒོམ་པའི་རིམ་པ་སྔོན་དུ་འགྲོ་དགོས་ཏེ། རྩ་བའི་རྒྱུད་ལེའུ་ཉི་ཤུ་རྩ་གསུམ་པ་ལས། ཤིན་ཏུ་མྱུར་བའི་ཡེ་ཤེས་བསམ་པ་ཀུན་དང་བྲལ། །བཤེས་གཉེན་ཀུན་ལས་བྱུང་བའི་རིན་ཆེན་ནོར་བུ་བཞིན། །དམིགས་པ་མེད་ཅིང་འགྱུར་བའི་གནས་ལ་མི་ལྟོས་པར། །རང་གི་རང་བཞིན་ལེགས་པར་རེ་བ་ཐམས་ཅད་བསྐང་། །བརྟགས་ན་མེད་ལ་བཞག་ན་ལེགས་པར་འབྱུང་པ་ཆེ། །དངོས་སུ་མི་སྣང་ཆགས་པའི་ཆ་ལུགས་ཀུན་ལ་སྟོན། །བདག་དང་གཞན་དུ་བྲལ་བའི་སྟོན་མཁས་རིན་ཆེན་མཛོད། །ཐམས་ཅད་གྲུབ་པའི་ཡུལ་ཞེས་བདག་མེད་སྙིང་རྗེ་བསྟན། །ཞེས་གསུངས་པས། སྟན་བདེ་བ་ལ་འདུག་སྟེ། སྐྱབས་སུ་འགྲོ་བ་དང་། དམིགས་པ་མེད་པའི་སྙིང་རྗེ་དང་། དོན་དམ་པར་རང་གི་ངོ་བོ་ཡེ་ནས་མ་སྐྱེས་པའི་རྗེས་ལ། རང་གི་ལུས་དང་སེམས་ཀྱི་རང་བཞིན་གཉིས་སུ་མེད་པའི་ཡི་གེ་ཧཱུྃ་མཐིང་གའི་འོད་ཟེར་གྱིས་ཕྱི་དང་ནང་གི་གཟུང་འཛིན་དུ་སྣང་བ་ཐམས་ཅད་འོད་ཟེར་གྱི་དྲྭ་བ་ཆེན་པོས་དག་པར་བྱས་ཏེ་འོག་མིན་གྱི་གནས་ན་ལྷ་དང་ལྷ་མོའི་རང་བཞིན་དུ་བལྟའོ། །དེ་ཉིད་ཀྱི་ངང་ལས་རང་ཉིད་སེམས་དཔའ་རྡོ་རྗེ་མཐིང་ཁ་ཞལ་གཅིག་ཕྱག་གཉིས་པ། སེམས་
</div>
<div class="folio"><span class="shoglhe">༢༥༧</span>དཔའི་སྐྱིལ་ཀྲུང་གིས་བཞུགས་པའི་སྐུ་ལ་དར་དང་རིན་པོ་ཆེས་བརྒྱན་པ། གཡས་རྡོ་རྗེ་གཏོད་དེ་ཐུགས་ཀར་འཛིན་པ། གཡོན་དྲིལ་བུ་དཀུར་བརྟེན་པ། འཇའ་ཚོན་ལྟ་བུའི་ཐུགས་ཀ་ནས་འོད་ཟེར་གྱི་དྲ་བ་ཕྱོགས་བཅུར་འཕྲོས་པའི་རང་བཞིན་ཅན་དུ་བསམ་པར་བྱའོ། །དེའི་སྤྱི་གཙུག་ན་པདྨའི་སྡོང་པོ་སེང་གེ་རིན་པོ་ཆེས་བརྒྱན་པའི་སྟེང་ན། རྩ་བའི་བླ་མ་ཉིད་ཀུན་བྱེད་རྒྱལ་པོའི་རྣམ་པ་སྐུ་མདོག་མཐིང་ག་ཞལ་གཅིག་ཕྱག་གཉིས་པ་མཉམ་གཞག་གི་ཕྱག་རྒྱ་ཅན། ཆོས་ཀྱི་སྐུ་སྤྲོས་པ་ཐམས་ཅད་དང་བྲལ་བའི་བརྡར་རྒྱན་དང་ན་བཟའ་མེད་པའི་སྐུ་སྣང་ལ་རང་བཞིན་མེད་པ་རྡོ་རྗེ་སྐྱིལ་ཀྲུང་གིས་བཞུགས་པའི་མཐར། བརྒྱུད་པའི་བླ་མ་རྣམས་ཀྱང་རིགས་ལྔའི་སངས་རྒྱས་གྲངས་མེད་པའི་སྐུ་འོད་ཀྱི་གང་བུ་ལ་རང་བཞིན་མེད་པ་རང་རང་གི་རྒྱན་ཆ་ལུགས་རྫོགས་པར་བསམ་པར་བྱའོ། །དེ་རྣམས་ཀྱི་སྐུ་ལས་འོད་ཟེར་ཚད་མེད་པ་ཕྱོགས་བཅུའི་འཇིག་རྟེན་དུ་འཕྲོས་པའི་རྩེ་མོ་ལ་ལོངས་སྤྱོད་རྫོགས་པའི་སྐུ་དང་། སྤྲུལ་པའི་སྐུ་ཐུབ་པ་དྲུག་གྲངས་མེད་པ་སྣང་བས་འཇིག་རྟེན་གྱི་དོན་བྱེད་པར་བསམ་ཞིང་། ༀ་ཨཱཿཧཱུྃ། ཞེས་རླུང་རྡོ་རྗེའི་བཟླས་པ་དང་ངག་ཏུ་ཅི་ཙམ་ནུས་ཀྱི་བར་དུ་བརྗོད་ནས། མཐར་དེ་ངག་ཐམས་ཅད་ཀུན་བྱེད་ཉིད་དུ་བསྡུས་ཤིང་ཐིམ་ནས། དེའང་ངོ་བོ་ཉིད་མེད་པའི་ངང་ལ་བཞག་ནས། ཨ་གྲངས་མེད་པ་བཟླས་པ་བྱའོ། །རྗེས་ལ་འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་གདོད་མའི་ངང་དུ་གྲོལ་བར་ཤོག་ཅིག །ཅེས་བརྗོད་པ་ལས་ལངས་པར་བྱའོ། །འདི་ནི་ཤིན་ཏུ་གསང་བ་དམ་པའོ། །དེ་ལྟར་ཟླ་བ་ཕྱེད་དུ་སྦྱངས་པས་སྣང་བ་འལ་<sup id="cite_ref-1" class="reference"><a href="#cite_note-1">&#91;1&#93;</a></sup>འོལ་རྨི་ལམ་སྒྱུ་མ་ལྟར་རྟོགས་པའི་ངང་ནས། སེམས་ཅན་ལ་དམིགས་པའི་སྙིང་རྗེ་དང་། ཆོས་ཐམས་ཅད་མེད་པར་རྟོགས་པ་རང་བྱུང་དུ་སྐྱེ་ཞིང་། ཚེ་འདིའི་རྣམ་པར་གཡེང་བ་དང་། འཇིག་རྟེན་གྱི་ཆོས་ལ་བློ་མི་ཆགས་ཤིང་། སྐྱོ་ཤས་དང་ངེས་འབྱུང་བཙན་ཐབས་སུ་སྐྱེ་བས། དེས་ནི་ཀུན་བྱེད་ཀྱི་དགོངས་པ་རང་ཤར་དུ་སྐྱེ་བའི་དགོས་པ་ཡོད་དོ། །གཉིས་
</div>
<div class="folio"><span class="shoglhe">༢༥༨</span>པ་དངོས་གཞི་གདམས་པའི་མཚོན་ཚུལ་ལ་བཞི་སྟེ། ལྟ་བས་ཐག་བཅད། བསྒོམ་པས་ལ་བཟླ། སྤྱོད་པས་འཕྲང་བསལ། འབྲས་བུ་རེ་དོགས་སྤང་བའོ། །དང་པོ་ལ་གཉིས་ཏེ། སྣང་བ་སེམས་ཀྱི་རོལ་པར་ཐག་བཅད་པ་དང་། སེམས་ཉིད་སྟོང་པར་ཐག་བཅད་པའོ། །དང་པོ་ནི། འདི་ལྟར་སྣང་སྲིད་ཐམས་ཅད་མདང་གི་རྨི་ལམ་ལྟར་རང་གི་སེམས་ལ་སྣང་བ་ལས་གཞན་དུ་གྲུབ་པ་འགའ་ཡང་མེད་དེ། རྩ་བའི་རྒྱུད་ལེའུ་དྲུག་པ་ལས། ཆོས་ཀུན་རྩ་བ་ཀུན་བྱེད་བྱང་ཆུབ་སེམས། །ཇི་ལྟར་སྣང་ཡང་ང་ཡི་ངོ་བོ་ཡིན། །ཇི་ལྟར་བྱུང་ཡང་ང་ཡི་ཆོ་འཕྲུལ་ཡིན། །སྒྲ་ཚིག་ཇི་ལྟར་བྱུང་བ་ཐམས་ཅད་ཀུན། །ང་ཡི་དོན་ཉིད་ཚིག་སྒྲར་བྱུང་བ་ཡིན། །སངས་རྒྱས་སྐུ་དང་ཡེ་ཤེས་ཡོན་ཏན་དང་། །སེམས་ཅན་ལུས་དང་བག་ཆགས་ལ་སོགས་པ། །སྣང་སྲིད་སྣོད་བཅུད་བསྡུས་པ་ཐམས་ཅད་ཀུན། །བྱང་ཆུབ་སེམས་ཀྱི་ངོ་བོ་ཡེ་ནས་ཡིན། །ཞེས་གསུངས་སོ། །དེ་ལྟར་ཐམས་ཅད་རང་གི་སེམས་ཀྱི་ཆོ་འཕྲུལ་ལས་མ་འདས་པས། མ་རྟོག་པ་ལ་འཁོར་བར་བསྙད་པ་ཡིན་ཏེ། དེ་ཉིད་ལས། ཀུན་བྱེད་ང་ཡི་རང་བཞིན་མ་རྟོགས་པར། །ང་ཡིས་བྱས་པའི་ཆོས་ལ་ངེས་བརྟགས་པས། །བསྐམ་ཞིང་ཆགས་པའི་དབང་གིས་སྣང་བར་གྲུབ། །མི་རྟག་སྒྱུ་མའི་རང་བཞིན་འཇིག་པར་འགྱུར། །ཆགས་མེད་དམུས་ལོང་ལྟ་བུའི་རང་བཞིན་ནོ། །ཞེས་སོ། །དེས་ན་སེམས་ལ་སྣང་བའི་ཆོས་དང་། རང་གི་སེམས་གཉིས་རྨི་ལམ་གྱི་རྣམ་པ་ལྟར་དོན་ལ་གཉིས་སུ་མེད་པའི་ངང་ལ་གོམས་པར་བྱ་སྟེ། རྩ་བའི་རྒྱུད་ཀྱི་ལེའུ་བཅོ་ལྔ་པ་ལས། ཇི་ལྟར་སྣང་བའི་ཆོས་རྣམས་ཐམས་ཅད་དང་། །རང་སེམས་ཆོས་ཉིད་ཡེ་ནས་གཅིག་ཡིན་པས། །རྒྱུ་འབྲས་ལུང་བཞིན་འདི་ལ་རྟོག་མི་བྱ། །རང་སེམས་དེ་བཞིན་ཉིད་ལ་བརྟག་བྱ་རུ། །རང་གི་བྱང་ཆུབ་ངོ་བོ་སྣང་བ་ཡིན། །ཞེས་སོ། །དེ་ལྟར་བརྟགས་པའི་སྣང་བའི་དངོས་པོ་ས་ཆུ་མེ་རླུང་ལ་སོགས་པ་ཕྱི་རོལ་དོན་དུ་གྲུབ་པ་མེད་པའི་ངང་དུ་ཞག་བཅུར་བཞག་པས།
</div> 
<div class="folio"><span class="shoglhe">༢༥༩</span>བྱང་ཆུབ་སེམས་ལས་ཐ་དད་པའི་ཆོས་རྡུལ་ཙམ་ཡང་མེད་པར་རྟོགས་ནས་གཟུང་ཡུལ་གཞན་དུ་ཞེན་པའི་སྤྲོས་པ་ལས་གྲོལ་བའི་དགོས་པ་ཡོད་དོ། །དེ་སེམས་སུ་ཞེན་པའི་འཛིན་པ་ཡང་གདོད་ནས་དག་པའི་ཆོས་ཉིད་དུ་བསྟན་པའི་ཕྱིར་རོ། །སེམས་སྟོང་པར་ཐག་བཅད་པ་ནི། རྩ་རྒྱུད་ལེའུ་རྩ་གཉིས་པ་ལས། ནང་དུ་མ་གཡོས་ནང་དུ་བཙལ་བའི་ཡུལ་མེད་དོ། །ཡུལ་ཕྱིར་ཆགས་ཤིང་ཡུལ་ལ་བསྔོ་བའི་དམིགས་པ་མེད། །མི་འབྱུང་མི་འཇུག་བདག་མེད་སྙིང་རྗེ་དེ་ཡིས་ནི། །གཞན་གྱི་ནོར་མིན་མི་འོང་ཡེ་ནས་གནས་པ་ཡིན། །ཞེས་པས། ད་ལྟར་གྱི་དྲན་རིག་ཕྱི་ནང་བར་གསུམ་ལ་རྟོག་པ་འདི་དང་པོ་གང་ནས་འོང་། ད་ལྟ་གང་ན་གནས། ཐ་མ་གར་འགྲོ། ཁ་དོག་དང་དབྱིབས་མཚན་ཉིད་ངོས་བཟུང་རི་ལྟར་འདུག །ད་ལྟར་ཤར་དུས་ཉིད་ནས་ཕྱི་སྣང་པའི་དངོས་ལ་འདུག་གམ། ནང་ཕུང་པོའི་ནང་དུ་འདུག་གམ། བར་སྣང་འདི་ལ་གནས་སམ་སྙམ་དུ་བརྟགས་ཤིང་། ཕྱི་སྣང་བ་དང་། ནང་གི་ལུས་འདིར་སོ་སོར་ཕྱེ་ཞིང་བརྟག་པས་གང་དུའང་མ་གྲུབ་པ་དེའི་ཚེ། རང་བཞིན་བཅུའི་དོན་ཡང་མ་གྲུབ་པ་ཉིད་དུ་ལ་བཟླ་བར་བྱ་སྟེ། དེ་ལྟར་བཙལ་བས་ངོ་བོ་མ་རྙེད་པའི་སེམས་འདི་ལ་ལྟ་བ་དང་། སྒོམ་པ་དང་། དམ་ཚིག་དང་། ཕྲིན་ལས་དང་། དཀྱིལ་འཁོར་དང་། དབང་དང་། ས་སྦྱང་བ་དང་། ལམ་བགྲོད་པ་དང་། སྒྲིབ་པ་སྦྱང་བ་དང་། ཡེ་ཤེས་སམ་སངས་རྒྱས་བྱ་བ་ཞིག་བསྒྲུབ་བྱ་སྒྲུབ་བྱེད་དུ་འདུག་གམ་སྙམ་དུ་སོ་སོར་བརྟགས་ཤིང་དཔྱད་པས། དེ་དག་གི་ངོ་བོ་གང་ཡང་མ་རྙེད་པ་ནི། གཞི་ནས་དག་པ་རང་བཞིན་བཅུའི་དོན་བསྒོམ་མེད་ཆེན་པོར་ལ་བཟླས་པ་ཞེས་གསུངས་སོ། །རྩ་རྒྱུད་ལེའུ་དགུ་པ་ལས། ཆོས་རྣམས་ཀུན་གྱི་ལ་ནི་ང་ཡིས་བཟླ། །ང་མེད་པ་ཡི་ཡུལ་ནི་གཞན་མེད་པས། །ལྟ་བ་སྒོམ་དུ་མེད་པར་ལ་ཡང་བཟླ། །ང་ལས་གཞན་དུ་བསྲུང་དུ་མེད་པའི་ཕྱིར། །རང་བྱུང་ཡེ་ཤེས་ཡིན་པར་ལ་ཡང་བཟླ། །ང་ནི་མ་སྐྱེས་ཆོས་ཉིད་ཡིན་པའི་ཕྱིར། །ཕྲིན་ལས་བཙལ་དུ་མེད་
</div>
<div class="folio"><span class="shoglhe">༢༦༠</span>པར་ལ་ཡང་བཟླ། །ང་ལས་གཞན་དུ་གནས་པ་མེད་པའི་ཕྱིར། །ས་ལ་སྦྱང་དུ་མེད་པར་ལ་ཡང་བཟླ། །ང་ལ་སྒྲིབ་པ་ཡེ་ནས་མེད་པའི་ཕྱིར། །རང་བྱུང་ཡེ་ཤེས་ཡིན་པར་ལ་ཡང་བཟླ། །ང་ནི་མ་སྐྱེས་ཆོས་ཉིད་ཡིན་པའི་ཕྱིར། །ཕྲ་བ་ཆོས་ཉིད་ཡིན་པར་ལ་ཡང་བཟླ། །ང་ལས་གཞན་དུ་བགྲོད་དུ་མེད་པའི་ཕྱིར། །ས་ལ་བགྲོད་དུ་མེད་པར་ལ་ཡང་བཟླ། །སྙིང་པོ་བྱང་ཆུབ་ང་ལས་བྱུང་བའི་ཕྱིར། །ཡེ་ནས་གཉིས་སུ་མེད་པར་ལ་ཡང་བཟླ། །རང་བྱུང་ཡེ་ཤེས་གཏན་ལ་དབབ་པའི་ཕྱིར། །ལུང་ཆེན་ཐོག་འབེབས་ཡིན་པར་ལ་ཡང་བཟླ། །ཆོས་རྣམས་ཐམས་ཅད་ང་ལས་མེད་པའི་ཕྱིར། །ཀུན་བྱད་ང་ནི་ཀུན་གྱི་ལ་བཟླའོ། །ཞེས་གསུངས་སོ། །དེ་དག་དབང་པོ་ངང་བསྟུན་ནས་ཞག་གསུམ་ལྔ་བཅུ་གཅིག་ཏུ་བརྟག་གོ །དེ་ནས་གཉིས་པ་བསྒོམ་པས་ལ་བཟླ་བ་ནི། དེ་ལྟར་སེམས་ཉིད་རྒྱ་ཆད་ཕྱོགས་ལྷུང་མེད་པའི་ལྟ་བས་ཐག་ཆོད་པའི་རྟིང་ལ། དབེན་སར་ལུས་སེམས་ཁོང་ལྷོད་ལ་སོས་དལ་བས་བག་ཕབ་སྟེ། །རྣམ་སྣང་གི་ཆོས་བདུན་དང་ལྡན་པ་ལ། བླ་མས་བསྟན་པ། དེ་ཡང་སྣང་སེམས་ཐམས་ཅད་ཡེ་ནས་དག་པ་དེ་བཞིན་ཉིད་ཀྱི་རང་བཞིན་མཉམ་པའི་རྒྱལ་པོ་ཡིན་པས། བཅོས་བསླད་དང་རེ་དོགས་མེད་པར་རང་བཞག་ཆེན་པོའི་ངང་ལ་ཀློད་ཅིག །མ་བཅོས་མཉམ་པའི་རྒྱལ་པོ་དེ་ལ་ནི། འདི་ཉིད་མི་རྟོག་ཆོས་སྐུའི་དགོངས་པ་ཡིན་ཏེ། ངེས་པ་ཚིག་གི་ལེའུ་ལས། ཀྱེ་སེམས་དཔའ་ཆེན་པོ་འདི་ལྟར་དོན་རིགས་ཀྱིས། །ཇི་ལྟར་སྣང་བ་དེ་བཞིན་ཉིད་དུ་གཅིག །འདི་ལ་སུས་ཀྱང་འཆོས་པར་མ་བྱེད་ཅིག །མ་བཅོས་མཉམ་པའི་རྒྱལ་པོ་དེ་ལ་ནི། །མི་རྟོག་ཆོས་སྐུའི་དགོངས་པ་དེ་ལ་གནས། །ཞེས་གསུངས་སོ། །ད་ལྟའི་སེམས་ཉིད་ནམ་མཁའ་ལྟ་བུ་ཡེ་ནས་དག་པའི་ངང་ལ་སྒོ་གསུམ་རྩོལ་བྲལ་མཉམ་པ་ཉིད་དུ་ཞོག་ཅིག །སྣང་ཡུལ་ཅི་སྣང་དེ་ལ་འཛིན་ཞེན་མེད་པ་དེ་ཉིད་ཀྱི་སྟེང་ལ་ཅེར་གྱིས་ལྟོས་ལ་ཕྱམ་གྱིས་ཞོག་དང་། སྣང་བ་འཛིན་པ་མེད་པའི་ངང་དང་སྤྲོས་པ་དང་བྲལ་བ་འཆར་བ་ནི་སེམས་ཉིད་
</div>
<div class="folio"><span class="shoglhe">༢༦༡</span>ཡེ་གྲོལ་ཀུན་གྱི་དགོངས་པ་ཡིན་ཏེ། ལྷུན་གྲུབ་རེ་དོགས་བཅད་པའི་ལེའུ་ལས། ཀྱེ་སེམས་དཔའ་རྡོ་རྗེ་ལེགས་པར་ད་སྒོམས་ཤིག །མ་སྐྱེས་རྣམ་པར་དག་པའི་དོན་བསྒོམས་པས། །སྣང་བ་སྐྱེ་བ་མེད་པར་རང་གསལ་བས། །སྟོང་པར་མི་བསྒོམ་ཅི་བཞིན་རྟོགས་པས་གྲོལ། །ཞེས་སོ། །དེ་ཉིད་རང་བྱུང་འོད་གསལ་གྱི་དགོངས་པ་ཡིན་ཏེ། ཅི་བཞིན་པ་ལ་བྱ་བཙལ་དང་བྲལ་བའི་ལེའུ་ལས། ཀྱེ། ཅི་བཞིན་སྤྲོས་བྲལ་བདེ་བ་ཆེན་པོ་ལ། །སྒོ་གསུམ་མི་བཅོལ་བཅོས་ཤིང་དམིགས་མི་བྱེད། །ཡིད་ལ་མི་བྱེད་མཚན་མའི་རྗེས་མི་འབྲང་། །རང་བྱུང་ཡེ་ཤེས་བདེ་བའི་དོན་ལ་བཞག །འདི་ནི་རང་བྱུང་འོད་གསལ་དགོངས་པ་སྟེ། །ཀུན་བྱེད་རྒྱལ་པོའི་རྩོལ་མེད་ཕྲིན་ལས་སོ། །ཅེས་པས་རང་གསལ་བཅོས་བསླད་མེད་པའི་ངང་ལ་ཅི་ཙམ་གནས་ཀྱི་བར་དུ་མཉམ་པར་བཞག །དེའི་ངང་ལ་རྟོག་པ་ཅི་ཤར་ཡང་དེ་ཉིད་ལ་ཅེར་གྱིས་བལྟས་ཏེ་དེའི་སྟེང་དུ་བཞག་པས། རྟོག་པ་དེ་ཉིད་མ་སྤངས་རང་སར་གྲོལ་ཏེ་སྔ་མའི་ངང་མཉམ་གཞག་གཅིག་ཏུ་གནས་པ་ན། བྱུང་ཚུལ་ཆུའི་རི་མོ་རང་སར་གྲོལ་ཏེ། ཅི་བཞིན་པ་ལ་བྱ་བཙལ་དང་བྲལ་བའི་ལེའུ་ལས། དེ་བཞིན་མ་བཅོས་རྒྱལ་པའི་དགོངས་པ་ལ། །སེམས་དང་སེམས་བྱུང་རྟོག་པ་ཅི་སྐྱེས་ཀྱང་། །དེ་ཉིད་སྐྱེ་མེད་ངང་དུ་གནས་ཤེས་ན། །བྱ་བཙལ་མཚན་མའི་འདུ་ཤེས་ཀུན་དང་བྲལ། །ཞེས་པ་དང་། བསྒོམ་དུ་ཡོད་མེད་བསྟན་པའི་ལེའུ་ལས། །དྲན་བསམ་ཡིད་ལ་འགྱུ་བ་མ་ལུས་ཀུན། །སྐྱེ་བ་མེད་པའི་ངང་ལས་མ་ཡེངས་པས། །གང་ལྟར་བསམ་ཀྱང་སྒོམ་པ་ཡིན་ཤེས་ན། །མ་བསྒོམས་གང་ལྟར་བཞག་ཀྱང་ཡེངས་པ་མེད། །ཅེས་གསུངས་སོ། །དེ་ནས་ས་ཆུ་མེ་རླུང་ནམ་མཁའི་ངང་ལ་རིམ་གྱིས་ལྟར་བཅུག་ལ། འབྱུང་བ་དེ་ངག་ནི་རང་བཞིན་གྱིས་རྟོག་པ་མེད་པའི་ངོ་བོ་དཔེ་དེ་བཞིན་དུ་ངོ་སྤྲད་པར་བྱ་སྟེ། རང་སེམས་སྟོན་པ་འབྱུང་བའི་ལེའུ་ལས། ཀྱེ་ཁམས་གསུམ་སེམས་ཅན་ཐམས་ཅད་ཀུན། །རང་གི་བྱང་ཆུབ་སེམས་དེ་ཉིད། །སྟོན་པ་ཡིན་པར་མངོན་བསྟན་ན། །
</div>
<div class="folio"><span class="shoglhe">༢༦༢</span>རང་སེམས་སྟོན་པ་མ་མཐོང་བས། །ཀུན་བྱེད་རྒྱལ་པོ་ང་ཡིས་ནི། །རང་སེམས་སྟོང་པར་མངོན་ཕྱུང་བས། །རང་སེམས་སྟོང་པའི་ཆོས་ཉོན་ཅིག །ཀུན་བྱེད་རྒྱལ་པོ་ང་ཡིས་ནི། །ཀུན་རྒྱུ་བྱང་ཆུབ་སེམས་ལས་ནི། །སེམས་ཀྱི་ངོ་བོ་འབྱུང་ཆེན་ལྔ། །སྟོན་པ་བྱང་ཆུབ་སེམས་ལྔ་བྱུང་། །སྐུ་ནི་ལོངས་སྤྱོད་རྫོགས་པའི་སྐུ། །ཆོས་ནི་རང་གི་ངོ་བོས་འཆད། །སྟོན་ནི་རང་གི་རང་བཞིན་སྟོན། །སྟོན་པ་ལོངས་སྤྱོད་རྫོགས་སྐུ་དེ། །དགོངས་པ་ཉིད་ལ་ཉིད་མི་རྟོག །ཡུལ་ཆེན་གཞན་ལ་རྟོག་མི་བྱེད། །བྱང་ཆུབ་སེམས་ཀྱི་སྟོན་པ་ལྔས། །ཀུན་ཀྱང་ཆོས་ཉིད་དེ་བཞིན་སྟོན། །བྱང་ཆུབ་སེམས་ཀྱི་ཡེ་ཤེས་དེ། །སྟོན་པ་ས་ཡི་སྐུར་ཕྱུངས་ནས། །ཚིག་དང་ཡི་གེ་མི་སྟོན་ཏེ། །རང་གི་རང་བཞིན་སྟོན་བྱེད་པ། །བདག་ཏུ་མི་རྟོག་གཞན་མི་རྟོག །མི་རྟོག་མཉམ་པའི་དངོས་པོ་སྟོན། །ཁམས་གསུམ་སེམས་ཅན་ཐམས་ཅད་ཀྱང་། །དེ་རྟོགས་སངས་རྒྱས་ཀུན་དང་མཉམ། །བྱང་ཆུབ་སེམས་ཀྱི་ཡེ་ཤེས་ཏེ། །སྟོན་པ་ཆུ་ཡི་སྐུར་ཕྱུངས་ནས། །སྟོན་པ་མེ་ཡི་སྐུར་ཕྱུངས་ནས། །སྟོན་པ་རླུང་གི་སྐུར་ཕྱུངས་ནས། །སྟོན་པ་ནམ་མཁའི་སྐུར་ཕྱུངས་ནས། །ཚིག་དང་ཡི་གེ་མི་སྟོན་ཏེ། །རང་གི་ངོ་བོས་ཆོས་སྟོན་པ། །བདག་གཞན་གཉིས་སུ་མི་རྟོག་པར། །མི་ཕྱེད་པ་ཡི་དགོངས་པ་སྟོན། །ཁམས་གསུམ་སེམས་ཅན་ཐམས་ཅད་ལ། །མངོན་ཕྱུངས་སྟོན་པ་དེ་རྣམས་ཀྱིས། །རང་གི་ངོ་བོས་ཆོས་བཤད་པ། །འདི་ནི་ཀུན་ཀྱང་རིག་པར་གྱིས། །ཀྱེ་ཁམས་གསུམ་སེམས་ཅན་ཐམས་ཅད་ཀུན། །ཀུན་བྱེད་རྒྱལ་པོ་ང་ཡིས་ནི། །ཁྱེད་རྣམས་ང་ཡིས་བྱས་པའི་ཕྱིར། །ང་ཡི་སྲས་ཡིན་ང་དང་མཉམ། །ང་དང་མི་གཉིས་ང་ཡིན་ཕྱིར། །ང་ཡིས་ཁྱོད་ལ་ངེས་ཕྱུང་བས། །ང་ཡི་ངོ་བོ་སྟོན་པ་ལྔ། །རང་བཞིན་རྣམ་ལྔ་གཅིག་ཏུ་བསྟན། །གཅིག་ནི་ཀུན་བྱེད་ང་ཡིས་ནི། །དེ་བཞིན་ཁྱོད་ཀྱང་ཡིད་ཆེས་གྱིས། ཀྱེ། ཁམས་གསུམ་སེམས་ཅན་མ་ལུས་ཀུན། ང་མེད་ཙམ་ན་ཁྱོད་ཀྱང་མེད། །ཁྱོད་མེད་པ་ཡི་དུས་ཙམ་ན། །སྟོན་པ་ཡང་དག་འབྱུང་མི་འགྱུར། །མི་རྟོག་ཆོས་
</div>
<div class="folio"><span class="shoglhe">༢༦༣</span>ཀྱང་གསུངས་མི་འགྱུར། །ཅེས་གསུངས་པས། འདི་ལྟར་སྣང་བ་སྟོང་པར་ངོ་སྤྲད་པ་ཡིན་གྱིས། ཕྱིན་ཆད་གང་སྣང་གི་སྟེང་དུ་དེར་འཛིན་མ་ཞུགས་པས་བཅོས་བསླད་མེད་པར་རང་ཤར་རང་གྲོལ་དུ་ངོ་ཤེས་པར་གྱིས་ཤིག །ཅེས་སོས་དལ་ལ། རི་ལ་སོགས་པའི་ས་དང་ཆུ་དང་། མེ་ལ་སོགས་པའི་མེ་དང་། རླུང་དང་ནམ་མཁའ་སྤྲིན་པ་རེ་རེ་བཞིན་ངོ་སྤྲོད། དེས་སྣང་སྲིད་ཐམས་ཅད་ཀུན་བྱེད་བྱང་ཆུབ་སེམས་ཀྱི་སྒོམ་པའི་རྣམ་གཞག་ཆེན་པོར་འཆར་བའི་དགོས་པ་ཡོད་དོ། །དེ་ནས་ངོ་འཕྲོད་པ་དང་། ད་ལྟ་ཉིད་ནས་ཆོས་ཐམས་ཅད་རང་བཞིན་རྫོགས་པ་ཆེན་པོའི་ངང་དུ་གནས་པས། སྐྱོན་ཡེ་ནས་དག་ཅིང་ཡོན་ཏན་ཕུན་སུམ་ཚོགས་པ་ཐམས་ཅད་ལྷུན་གྱིས་གྲུབ་པས། ལུས་མིར་སྣང་ཡང་དགོངས་པ་སངས་རྒྱས་ཀྱི་ཆོས་ཉིད་ཡིན་པར་ལུང་བསྟན་པ་ནི། རྣམ་གྲངས་བསྡུ་བའི་ལེའུ་ལས། འདི་ལ་མ་རྫོགས་གང་ཡང་མེད། །གཅིག་རྫོགས་གཉིས་རྫོགས་ཀུན་རྫོགས་པ། །བྱ་བ་ཕུན་སུམ་ཚོགས་པ་བདེ། །གཅིག་རྫོགས་བྱང་ཆུབ་སེམས་སུ་རྫོགས། །གཉིས་རྫོགས་སེམས་ཀྱི་བྱས་པར་རྫོགས། །ཀུན་རྫོགས་ཕུན་སུམ་ཚོགས་པར་རྫོགས། །གཅིག་ལ་རྫོགས་པའི་ལུང་འདི་ཡིས། །སངས་རྒྱས་དགོངས་པ་འདི་ལ་གནས། །ཀུན་ལ་རྫོགས་པའི་དོན་འདི་ཡིས། །ཐམས་ཅད་ཕུན་སུམ་ཚོགས་པར་བྱེད། །བྱར་མེད་འདི་ལ་གང་གནས་པ། །ལུས་འདི་གང་ཟག་ལྷ་མི་ཡང་། དགོངས་པ་ཆོས་ཉིད་སངས་རྒྱས་ཡིན། །འདི་ཡིས་དེ་ནི་དོན་བྱས་ན། །རྩོལ་སྒྲུབ་མི་དགོས་བདེ་བར་གནས། །ཞེས་པའི་དོན་བཤད་ལ། །དེ་རིང་ནས་སངས་རྒྱས་ཀྱི་དགོངས་པ་ལ་སློབ་བོ། །ཞེས་ལུང་བསྟན་པར་བྱའོ། །གསུམ་པ་སྤྱོད་པས་འཕྲང་བསལ་བ་ལ་གསུམ་སྟེ། ཉོན་མོངས་རང་གྲོལ་གྱི་སྤྱོད་པ། སྣང་བ་དབང་སྒྱུར་གྱི་སྤྱོད་པ། བརྟུལ་ཞུགས་ལམ་སློང་གི་སྤྱོད་པའོ། །དང་པོ་ནི། བླང་དོར་མེད་པའི་ལེའུ་ལས། འདོད་པ་ལྔ་ཡང་སེམས་ཀྱིས་སྤྱོད་པར་འདོད། །ཅེས་དང་། མི་ནུབ་རྒྱལ་
</div>
<div class="folio"><span class="shoglhe">༢༦༤</span>མཚན་གྱི་ལེའུ་ལས། འདོད་ཆགས་ཞེ་སྡང་གཏི་མུག་ཀྱང་། །བྱང་ཆུབ་ཆེན་པོའི་ལམ་ལས་བྱུང་། །ཀུན་སྤྱོད་འདོད་ཡོན་རྣམ་ལྔ་ཡང་། །ཆོས་ཉིད་དབྱིངས་ཀྱི་རྒྱན་ཞེས་གསུངས། །ཞེས་པ་དང་། བྱར་མེད་རྫོགས་པ་སྒོམ་མེད་ལས་ཀྱང་། །ཀུན་དང་མི་མཐུན་འཇིག་རྟེན་འདི་ལ། །སྐྱེ་མེད་ཡོངས་ཀྱིས་སྤང་བའི་ཆོས། །ཉོན་མོངས་ལྔ་པོ་མཚམས་མེད་ལྔ་པོ་ཡང་། །རྣམ་དག་ལམ་དེར་ཞུགས་ན་མཉམ་པའི་རྒྱལ་པོ་ཐོབ། །བུད་མེད་ལ་སོགས་ཀུན་ཀྱང་སྤང་མི་བྱེད། །ཅེས་གསུངས་པས། །འདི་ལ་གཉིས་ཏེ། ཉོན་མོངས་སྐྱེ་བའི་ཡུལ་འདོད་ཡོན་རྒྱན་གྱི་སྤྱོད་པ་དང་། དེ་ལས་བླང་དོར་མ་ཞེན་པ་ཉོན་མོངས་རང་གྲོལ་གྱི་སྤྱོད་པའོ། །དང་པོ་ནི། གཟུགས་སྒྲ་དྲི་རོ་རེག་བྱ་ཡིད་འོང་ཅི་སྣང་ཡང་སྣང་བ་དེ་ཉིད་ཆོས་ཅན་གྱི་ངོས་ནས་རྨི་ལམ་སྒྱུ་མ་ལྟར་སྣང་སྟོང་། གྲགས་སྟོང་། །དྲི་སྟོང་། རེག་སྟོང་བདེན་མེད་ཀྱི་སྣང་བ་འལ་འོལ། སང་སེང་། ཁྲལ་ཁྲོལ་དུ་སྤྱད་ཅིང་། ཆོས་ཉིད་ཀྱི་ངོས་ནས་རང་སེམས་ཀྱི་སྟོན་པ་ཕྱུང་བའི་ལེའུ་ལྟར། སྣང་ཐོག་དེ་ཉིད་དུ་ཆེར་བལྟས། ཕྱམ་བཞག་པས་འཛིན་པ་གང་ཡང་མེད་པའི་ཤེས་པ་གཉིས་མེད་རང་གྲོལ་དུ་འཆར་རོ། །དེ་ལྟ་བུའི་སྤྱོད་པ་སྣང་བ་ཆོས་ཉིད་ཀྱི་རྒྱན་དུ་བྱེད་པས། འདོད་ཡོན་དབྱིངས་ཀྱི་རྒྱན་ཞེས་བྱའོ། །གཉིས་པ་འདོད་ཆགས་ཞེ་སྡང་གཏི་མུག་ང་རྒྱལ་ཕྲག་དོག་གང་སྐྱེས་ཀྱང་། དེའི་རྩལ་རྫོགས་སུ་གཅུག་ནས། ལས་མ་བསགས་པའི་དུས་སྐད་ཅིག་དང་པོ་ལ་ངོས་བཟུང་། གཉིས་པ་ལ་དེ་ཐོག་ཏུ་ཆེར་བལྟས་ཏེ་ཕྱམ་བཞག་པས། དུག་ལྔ་གང་སྐྱེས་དེ་ཉིད་མ་སྤངས་རང་སར་གྲོལ་བའི་རིག་པ་བདེ་གསལ་མི་རྟོག་པའི་ཡེ་ཤེས་ཆེན་པོར་འཆར་རོ། །དེ་ཡང་འདོད་ཆགས་བདེ་སྟོངས་སོ་སོར་རྟོག་པའི་ཡེ་ཤེས། ཞེ་སྡང་གསལ་སྟོང་མེ་ལོང་ལྟ་བུའི་ཡེ་ཤེས། གཏི་མུག་ངོ་སྟོང་ཆོས་ཀྱི་དབྱིངས་ཀྱི་ཡེ་ཤེས། ང་རྒྱལ་རིག་སྟོང་མཉམ་པ་ཉིད་ཀྱི་ཡེ་ཤེས། ཕྲག་དོག་རིག་སྟོང་བྱ་བ་གྲུབ་པའི་ཡེ་ཤེས་ཤར་ཏེ། ཉན་རང་ལྟར་མ་སྤངས། བྱང་སེམས་ལྟར་མ་
</div>
<div class="folio"><span class="shoglhe">༢༦༥</span>སྦྱངས། གསང་སྔགས་ལྟར་མ་བསྒྱུར་བ། ཉོན་མོངས་པའི་རྟོག་པ་དེ་ཉིད་རང་སར་དག་སྟེ། ཀུན་བྱེད་རང་བྱུང་གི་རིག་པའི་རྒྱལ་པོ་ལྷུན་གྱིས་གྲུབ་པས། ཐེག་པ་ཀུན་ལས་ཁྱད་པར་འཕགས་པ་ཞེས་བྱའོ། །དེ་ནི་ནང་ཉོན་མོངས་པ་སྐྱེ་གྲོལ་ཡེ་ཤེས་སུ་ཤར་བས། ད་ལྟར་སངས་རྒྱས་ཀྱི་དགོངས་པ་ལྷུན་གྲུབ་ཆེན་པོ་ལ་རེག་པའི་དགོས་པ་ཡོད་དོ། །གཉིས་པ་སྣང་བ་དབང་སྒྱུར་གྱི་སྤྱོད་པ་ནི། རྣམ་དག་དབྱིངས་ཀྱི་ལེའུ་ལས། མཐའ་དང་དབུས་མེད་ཡངས་པའི་རང་བཞིན་ཤེས། །མི་ལེན་མི་སྤངས་མཉམ་པའི་རྒྱལ་པོར་གནས། །སེམས་དང་བག་ཆགས་གཉིས་མེད་འདྲེས་ཤིང་མཚུངས། །འཛིན་པ་རྟགས་ཤིང་སྣང་བའི་ཆོས་རྣམས་ནི། །རང་གི་རྒྱན་དུ་སྣང་བས་མི་འདར་སྤང་མི་བྱེད། །ཅེས་པ་དང་། མི་ནུབ་རྒྱལ་མཚན་ལས། བདག་དང་གཞན་དུ་མི་བྱེད་པས། །སྒྱུ་མ་ལྷུན་གྲུབ་ཡུལ་ལ་རོལ། །ཞེས་པ་དང་། སྙིང་པོ་དོན་ལ་གནས་པའི་ལེའུ་ལས། ཀྱེ་རིག་པའི་རྒྱལ་པོ་གསལ་བར་དབང་སྒྱུར་བས། །སྙིང་པོ་རྩོལ་སྒྲུབ་འདས་པའི་རང་བཞིན་དེ། །རྟོགས་པ་ཡེ་ཤེས་མཆོག་གིས་ལེན་པར་བྱེད། །འདི་ནི་ཀུན་བྱེད་རྒྱལ་པོའི་དཀྱིལ་འཁོར་ཡིན། ཀྱེ། སྟོན་པའི་སྟོན་པ་ཀུན་བྱེད་རྒྱལ་པོ་ཡི། །སྙིང་པོ་སྐུ་ཡི་དཀྱིལ་འཁོར་བཀོད་པ་ནི། །ཇི་ལྟར་སྣང་ཞིང་སྲིད་པའི་ཆོས་རྣམས་ཀུན། །སྐྱེ་བ་མེད་པ་ཆོས་དབྱིངས་ངང་ལ་བཀོད། །སྙིང་པོའི་དོན་ལ་བླང་དོར་མེད་པའི་ཕྱིར། །དེ་ཡང་ཀུན་བྱེད་ང་ཡི་བཀོད་པ་ཡིན། ཀྱེ། སྟོན་པའི་སྟོན་པ་ཀུན་བྱེད་རྒྱལ་པོ་ཡི། །སྙིང་པོ་གསུང་གི་དཀྱིལ་འཁོར་བཀོད་པ་ནི། །ཇི་ལྟར་གྲགས་ཤིང་སྣང་བའི་ཆོས་རྣམས་ཀུན། །སྐྱེ་མེད་དབྱིངས་ལ་ཚིག་གིས་གསུང་དུ་བཀོད། །སྙིང་པོ་བརྗོད་པའི་གསུང་ལ་འདུས། །དེ་ཡང་ཀུན་བྱེད་རྒྱལ་པོའི་བཀོད་པ་ཡིན། ཀྱེ། སྟོན་པའི་སྟོན་པ་ཀུན་བྱེད་རྒྱལ་པོ་ཡི། །སྙིང་པོ་རིག་པའི་དཀྱིལ་འཁོར་བཀོད་པ་ནི། །ཇི་ལྟར་དྲན་རིག་རྟོག་པ་ཐམས་ཅད་ཀུན། །མ་སྐྱེས་ཀུན་བྱེད་ཉིད་
</div>
<div class="folio"><span class="shoglhe">༢༦༦</span>ཀྱི་དོན་དུ་རིག །ཀུན་བྱེད་ཉིད་ཀྱི་སྐུ་གསུང་ཐུགས་ཉིད་ནི། །མ་བཅོས་རྣལ་བཞག་ཆེན་པོའི་དཀྱིལ་འཁོར་གསུམ། །མ་བཀོད་དུས་གཅིག་རྫོགས་པའི་དོན་རྟོགས་པས། །ལྷུན་གྲུབ་སྙིང་པོའི་དོན་ལ་འཇུག་པར་བྱེད། །ཅེས་གསུངས་པས། གཟུགས་སྣང་། སྒྲ་སྣང་། དྲི་སྣང་། དྲན་རིག་ཡིད་ཀྱི་རྟོག་པ་ཐམས་ཅད་སྣང་དུས་ཉིད་ནས་མ་སྐྱེས་པའི་དཀྱིལ་འཁོར་གསུམ་དུ་གནས་ཤིང་། དེ་ཐོག་ཏུ་རྟོག་དཔྱོད་གང་ཡང་མི་བྱེད་པར་རང་བབ་གཉིས་མེད་ཆེན་པོར་སྤྱོད། དེས་ནི་སྣང་སྲིད་དཀྱིལ་འཁོར་གྱི་རང་བཞིན་དུ་རྟོགས་པས་དགག་སྒྲུབ་དང་སྤང་གཉེན་རང་སར་གྲོལ་བའི་དགོས་པ་ཡོད་དོ། །གསུམ་པ་བརྟུལ་ཞུགས་ལམ་སློང་གི་སྤྱོད་པ་ནི། དགའ་མི་དགའ། བདེ་སྡུག །གཙང་རྩོག །འཇིགས་མི་འཇིགས། ན་མི་ན། དགྲ་གཉེན། ཆགས་སྡང་ལ་སོགས་པ་གཉིས་ཆོས་དགག་སྒྲུབ་ཀྱི་ཞེན་ཡུལ་བླང་དོར་ཐམས་ཅད་ཀྱི་སྟེང་དུ་རོ་མཉམ་ཞིང་ཐོག་འགེལ་བཟློག་སྒོམ་བགྱི་བ་ཡིན་ཏེ། མ་གཡོས་འདོད་པ་མེད་པའི་ལེའུ་ལས། ཀྱེ་སེམས་དཔའ་ཆེན་པོ་གཅིག་ལ་གཉིས་སུ་མ་བྱེད་ཅིག །བདེ་དང་སྡུག་བསྔལ་བྱང་ཆུབ་གཅིག །སངས་རྒྱས་སེམས་ཅན་སེམས་སུ་གཅིག །སྣང་སྲིད་སྣོད་བཅུད་ཆོས་ཉིད་གཅིག །བདེན་རྫུན་གཉིས་ཀྱང་ཆོས་ཉིད་མཉམ། བདེན་པ་མ་ལེན་སྡུག་མ་སྤངས། །རང་བཞིན་གནས་པ་ཀུན་ཀྱང་བསྒྲུབ། །བདེ་ལ་ཆགས་པ་སྡུག་བསྔལ་ཡིན། །ཀུན་བསལ་དེ་ལ་རྟོག་མེད་པས། །དེ་ནི་རང་བྱུང་ཡེ་ཤེས་ཡིན། །ཞེས་པ་དང་། བླང་དོར་མེད་པའི་ལེའུ་ལས། ཀྱེ་ཀུན་བྱེད་རྒྱལ་པོའི་སྤྱོད་པ་བསྟན་པ་ནི། །དགེ་སྡིག་བླང་དོར་གཙང་སྦྲ་ཆེ་ཆུང་ཀུན། །སྐྱེ་མེད་བྱང་ཆུབ་སེམས་སུ་ཀུན་གཅིག་པས། །བླང་དང་དོར་བ་མེད་པ་དོན་དུ་རྟོགས། །གཙང་དང་མི་གཙང་མེད་པ་ཉིད་དུ་རྟོགས། །མཐའ་དང་དབུས་སུ་འབྱེད་པ་མེད་པར་རྟོགས། །གཞི་རྩ་མེད་པའི་བྱང་ཆུབ་སེམས་སུ་རྟོགས། །ཀྱེ་ཀུན་བྱེད་རྒྱལ་པོའི་སྤྱོད་པ་བསྟན་པ་ནི། །གང་ལྟར་སྤྱོད་པ་དེ་ལྟར་མི་
</div>
<div class="folio"><span class="shoglhe">༢༦༧</span>འགལ་ཏེ། །བྱམས་དང་མ་བྱམས་གཉིས་ཀ་སྐྱེ་མེད་པས། །ཤེས་པ་གང་ལྟར་བྱས་པ་སྐྱེ་མེད་དོན། །ཀུན་བྱེད་རྒྱལ་པོ་ང་ཡི་སྤྱོད་པ་ལ། །མཁའ་ལྟར་གནས་པས་གྲངས་དང་ཚད་བཟུང་མེད། །གཉིས་སུ་མེད་པས་ཡིན་མིན་ཕྱོགས་ལས་འདས། །ཀུན་བྱེད་བྱང་ཆུབ་སེམས་ཀྱི་སྤྱོད་པ་བསྟན། །འདོད་ཡོན་ལྔ་ཡང་སེམས་ཀྱིས་སྤྱོད་པར་རྟོགས། །ཆགས་སྡང་ལྔ་ཡང་སེམས་ཀྱིས་སྤྱོད་པར་རྟོགས། །རྒྱན་གྱི་རུ་ལྔ་སེམས་ཀྱི་སྤྱོད་པར་རྟོགས། །ཁམས་གསུམ་སྲིད་གསུམ་སེམས་ཀྱི་སྤྱོད་པར་རྟོགས། །སྐྱེ་མེད་མ་གཏོགས་པ་ཡི་སྤྱོད་པ་ནི། །རྒྱལ་བ་ཀུན་གྱི་མེས་པོ་ངས་མ་བཤད། །ཅེས་པ་དང་། མཉམ་པ་བླང་དོར་མེད་པའི་ལེའུ་ལས། ཀྱེ་ཀུན་བྱེད་རྒྱལ་པོ་བྱང་ཆུབ་སེམས་དང་ནི། །ང་ཡི་འཁོར་དུ་འདུས་པའི་ཚོགས་རྣམས་ལ། །བླང་དོར་མེད་པས་མེད་པའི་ཆོས་ཉིད་སྟོན། །གཅིག་ལས་གཉིས་སུ་བྱེ་བའི་ཆོས་མི་སྟོན། །རྟོག་དཔྱོད་འདས་པ་རྟོག་དཔྱོད་བསམ་མི་ཁྱབ། །མ་བཅོས་ཇི་བཞིན་པ་ལ་བཅོས་མི་བྱེད། །བྱ་བ་གང་དང་ཅི་ཡི་ཆོས་ཉིད་ལ། །མ་བསམ་རང་བཞིན་བཞག་པས་གྲོལ་བར་སྟོན། །ཞེས་པ་དང་། ཡང་དེ་ཉིད་ལས། ཀུན་བྱེད་རྒྱལ་པོའི་སྤྱོད་པ་བསྟན་པ་ནི། །མ་བཙལ་ལྷུག་པར་བཞག་པས་དོན་ཀུན་རྫོགས། །སྙིང་པོ་དོན་དུ་འདོན་པས་བླང་དོར་མེད། །རེ་དོགས་རྣམ་པར་ཆད་པས་མྱ་ངན་འདས། །ཀུན་བྱེད་ང་ཡི་སྤྱོད་པ་གང་རྟོགས་པ། །དུས་གསུམ་སྐྱེ་མེད་དང་དུ་མཉམ་པ་ལྟ། །འཇུག་དང་མི་འཇུག་ཚིག་ལས་ཤིན་ཏུ་འདས། །འདི་ནི་བླང་དོར་མེད་པར་ལུང་སྟོན་ཅིག །ཅེས་གསུངས་སོ། །དེ་ལྟར་གཉིས་མེད་རང་གྲོལ་དུ་སྤྱོད་པས་སྤང་གཉེན་གྱི་མཁར་འགྱེལ། གཉེན་པོའི་དྲན་པའི་མེལ་ཚེ་ཞིག །འདི་ཡིན་གྱི་ཆོས་མེད། རེ་དོགས་ཀྱི་འཕྲང་འདས། དུས་གསུམ་གཞི་མེད་ཀུན་བྱེད་རྒྱལ་པོའི་དགོངས་པ་མ་བགྲོད་ལྷུན་གྲུབ་པས། ཆོས་ཉིད་ཟད་པའི་ས་ལ་གཏན་སྲིད་ཟིན་པ་ཞེས་བྱའོ། །དེས་ནི་ལྟ་སྒོམ་ཐོགས་འབྱིན་པའི་དགོས་པ་ཡོད་དོ།
</div> 
<div class="folio"><span class="shoglhe">༢༦༨</span>བཞི་པ་འབྲས་བུ་རེ་དོགས་སྤང་བ་ནི། ད་ལྟའི་དབྱིངས་སེམས་ཉིད་ཡེ་གྲོལ་གཞི་རྩ་མེད་པའི་ངོ་བོ་ཉིད་ལས་གཞན་པའི་སངས་རྒྱས་ཞིག་ལོག་ན་བཙལ་དུ་མེད་དེ། བཅོས་སུ་མེད་པའི་ལེའུ་ལས། ཀྱེ། ཆོས་ཀྱི་སྐུ་ནི་བྱང་ཆུབ་སེམས། །བྱང་ཆུབ་སེམས་ལ་ཆོས་ཀྱི་སྐུ། །རྡུལ་ཙམ་སུས་ཀྱང་བཅོས་སུ་མེད། །རེ་བས་སངས་རྒྱས་སེམས་ལས་མེད། །ལོངས་སྤྱོད་རྫོགས་སྐུ་བྱང་ཆུབ་སེམས། །བྱང་ཆུབ་སེམས་ལ་ལོངས་སྤྱོད་རྫོགས། །སེམས་ལས་བྱུང་བའི་ཆོས་རྣམས་ལ། །ལོངས་སྤྱོད་རྫོགས་ལས་སྐུ་གཞན་མེད། །སྤྲུལ་པའི་སྐུ་ནི་བྱང་ཆུབ་སེམས། །བྱང་ཆུབ་སེམས་ནི་སྤྲུལ་པ་ལྔ། །འགྲོ་བའི་དོན་མཛད་གཞན་ན་མེད། །དུས་གསུམ་སངས་རྒྱས་ཐམས་ཅད་ཀྱང་། །བྱང་ཆུབ་སེམས་ལས་གཞན་མེད་དོ། །སྔ་རབས་འདས་པའི་སངས་རྒྱས་རྣམས། །རང་སེམས་མ་བཅོས་སྔར་མཐོང་ཐོས། །ད་ལྟར་བཞུགས་པའི་སངས་རྒྱས་རྣམས། །མ་བཅོས་པ་ཡི་རང་སེམས་དེ། །མ་བཅོས་ཇི་བཞིན་རྟོགས་གྱུར་ཏེ། །ད་ལྟ་འགྲོ་བའི་དོན་ཡང་མཛད། །སླད་ནས་འབྱོན་པའི་སངས་རྒྱས་རྣམས། །རང་བྱུང་སེམས་ཉིད་འདི་ལ་ནི། །སྔ་མའི་ཆོས་པར་ལུང་མ་བསྟན། །ད་ལྟ་ཏིང་འཛིན་སེམས་མི་འཆོལ། །མ་བཅོས་ལམ་དུ་ཞུགས་ནས་བྱོན། །ཞེས་སོ། །དེས་ན་སེམས་ཉིད་བཅོས་བསླད་མེད་པའི་ངང་ནས་སྐུ་དང་ཡེ་ཤེས་འདུ་འབྲལ་མེད་པར་བཞུགས་པ་ད་ལྟ་རང་ཆས་ལྷུན་གྲུབ་ཏུ་ཡོད་པ་ཡིན་ཏེ། སྦྱང་དུ་མེད་པའི་ལེའུ་ལས། ཀློང་ཆེན་སེམས་ཀྱི་གནས་འདི་ན། །མི་གནས་པ་ནི་གཅིག་ཀྱང་མེད། །ཀུན་གྱི་གནས་དང་ས་ཡིན་ཏེ། །འདུ་འབྲལ་མེད་པ་དེ་ན་བཞུགས། །དེ་ལ་སྦྱང་ཞིང་བགྲོད་མི་དགོས། །ཅེས་སོ། །འོ་ན་ད་ལྟ་སངས་རྒྱས་ཡིན་ནས་དྲུག་རྫོགས་པའོ། །ཞེན། ཤིན་ཏུ་ཡང་རྫོགས་པར་བཤད་དེ། དེ་ཉིད་ལས། རང་བྱུང་ཡེ་ཤེས་མ་འགགས་པ་ཡི་རྟགས། །དབང་པོ་སྒོ་ལྔ་ཀུན་ཏུ་གསལ་བ་ལ། །ཀུན་ཏུ་འོད་ཀྱི་ས་ཞེས་བཏགས་པ་ཡིན། །ཡུལ་དུ་མི་རྟོག་ཆགས་པ་མེད་པ་ལ།
</div> 
<div class="folio"><span class="shoglhe">༢༦༩</span>མ་ཆགས་པདྨ་ཅན་དུ་བཏགས་པ་ཡིན། །སྐྱེ་འཇིག་མེད་པའི་བྱང་ཆུབ་སེམས་དེ་ལ། །རྡོ་རྗེ་འཛིན་པ་ཞེས་སུ་ང་ཡིས་བཤད། །རང་གི་རང་བཞིན་ཆོས་ཉིད་དཔག་མེད་ལ། །རང་བྱུང་ཡེ་ཤེས་ཆོས་ཉིད་མཉམ་པར་བཀོད། །སྟུག་པོ་བཀོད་པའི་ས་ཞེས་བཏགས་པ་ཡིན། །བྱང་ཆུབ་སེམས་ཀྱི་རང་བཞིན་དཀྱིལ་འཁོར་དེ། །རང་ལ་གནས་པའི་ཆོས་རྣམས་ཐམས་ཅད་ལ། །ཡི་གེ་འཁོར་ལོ་ཚོགས་ཆེན་ས་རྣམས་ཏེ། །སྐུ་གསུང་ཐུགས་ལ་སྐྱེ་དང་འཇིག་མེད་པས། །རྡོ་རྗེ་འཆང་གི་ས་ཞེས་བཤད་པ་ཡིན། །བྱང་ཆུབ་སེམས་ལ་རྒྱུ་འབྲས་གཉིས་མེད་དེ། །སེམས་ལས་བྱུང་བའི་ཆོས་རྣམས་ཐམས་ཅད་ལ། །བཟང་ངན་བླང་དོར་ཡེ་ནས་མེད་པའི་ཕྱིར། །དབྱེ་བ་མེད་པའི་ས་ཞེས་ང་ཡིས་བཤད། །ཅེས་པས་གཅིག་ལ་སོ་སོར་དབྱེ་ན་དྲུག་ཏུ་སྣང་ཡང་། དེ་དག་རང་བྱུང་ཡེ་ཤེས་ཀྱི་ས་གཅིག་པ་ལས་གཞན་མ་ཡིན་པས་རྫོགས་པ་ཆེན་པོས་གཅིག་པ་ཞེས་བྱའོ། །དེས་ན་ད་ལྟའི་སེམས་ལ་ཡེ་ནས་སྒྲིབ་པ་མེད་པས། །དེ་བཞིན་ཉིད་གཅིག་ལས་མ་གཡོས་ཀྱང་སྒོ་ལྔའི་རྣམ་པ་སོ་སོར་གསལ་བ་དང་། །ཉོན་མོངས་པ་ལྔ་ཡེ་ཤེས་ལྔར་སོ་སོར་གསལ་བ་ཉིད་ཡེ་ཤེས་ཀྱི་རོལ་བ་ཞེས་བྱ་སྟེ། མ་བཙལ་རང་ལ་རྫོགས་པས་རེ་དོགས་བྱ་མི་དགོས་པ་ཉིད་དོ། །ཡེ་ཤེས་སྒྲིབ་པ་མེད་པའི་ལེའུ་ལས། ཀྱེ་ཀུན་བྱེད་རྒྱལ་པོ་ང་ཡི་ཡེ་ཤེས་ནི། །རྣམ་པར་མི་རྟོག་སྤྲོས་པ་ཀུན་དང་བྲལ། །རང་བཞིན་རྡུལ་མེད་མཁའ་ལྟར་དག་པ་སྟེ། །སྐྱེ་བ་མེད་པ་ཞེས་སུ་བསྟན་པ་ཡིན། །རང་བྱུང་ཡེ་ཤེས་གཅིག་ལས་མ་གཡོས་ཀྱང་། །རྣམ་པའི་ཁྱད་པར་མ་བཅོས་སོ་སོར་གསལ། །དེ་ལྟར་གང་གི་རིགས་ཞེས་གཏོགས་པ་ནི། །ཀུན་བྱེད་རྒྱལ་བའི་སྲས་སུ་ལུང་སྟོན་མཛད། །ཅེས་སོ། །དེ་ཡང་རང་གསལ་སྤྲོས་བྲལ་གྱི་གྲྭ་མ་ཆག་ཟུར་མ་ཉམས་པར་རྩོལ་མེད་གཞི་གྲོལ་དུ་རྟོགས་པ་ལས་གཞན་པའི་འབྲས་བུ་མེད་དོ། །ལྷུན་གྲུབ་བཙལ་དུ་མེད་པའི་ལེའུ་ལས། །ཀྱེ་ང་ནི་མ་བཙལ་ལྷུན་གྱིས་གྲུབ་པའི་ཕྱིར། །ཅི་ལྟར་
</div>
<div class="folio"><span class="shoglhe">༢༧༠</span>རྟོགས་པ་ཁྱོད་ལ་ལུང་བསྟན་པས། །ཁྱོད་ཀྱིས་ཆོས་ཀུན་དེ་ལྟར་རྟོགས་པར་འགྱུར། །དེ་ལྟར་རྩོལ་སྒྲུབ་མེད་པར་དབུགས་འབྱིན་པ། །ཀུན་བྱེད་རྒྱལ་པོ་ང་ཉིད་ལུང་བསྟན་ཏོ། །ཞེས་པ་དང་། ལྷུན་གྲུབ་རེ་དོགས་མེད་པའི་ལེའུ་ལས་ཀྱང་། ཀྱེ་སེམས་ཀྱི་རང་བཞིན་ལྷུན་གྱིས་གྲུབ་པའི་ཕྱིར། །གྲུབ་དང་མ་གྲུབ་གཉིས་སུ་ལུང་མི་སྟོན། །བདེ་དང་སྡུག་བསྔལ་གཉིས་སུ་རྟོག་མི་བྱ། །འཁོར་དང་མྱ་ངན་འདས་པར་རེ་དོགས་བྲལ། །ཞེས་སོ། །དེས་ན་རྒྱུ་འབྲས་ཀྱི་ཐེག་པ་བརྒྱད་ནི། ད་ལྟའི་སེམས་ལས་གཞན་པའི་སངས་རྒྱས་འདོད་པ་ཡིན་ཏེ། ནམ་མཁའ་འདི་སྦྱངས་ཤིང་བསྒྱུར་པས་ད་ལྟའི་ནམ་མཁའ་འདི་ལས་གཞན་པའི་ནམ་མཁའ་རྣམ་དག་ཅིག་ཕྱི་ནས་འདོད་པ་དང་མཚུངས་སོ། །འདི་ནི་ད་ལྟ་སངས་རྒྱས་ཀྱི་ངོ་བོར་འདོད་པས། རང་གསལ་དུ་བསྒོམས་པས་ཆུའི་རྙོགས་མ་དྭངས་པ་ལྟར། གློ་བུར་གྱི་ཀུན་རྟོག་སེམས་ཉིད་ཀྱི་ངང་དུ་དྭངས་པས། གསུམ་རང་ཆས་སུ་འབར་བ་ཨ་ཏི་ཡོ་ག་རང་བཞིན་ལྷུན་གྱིས་གྲུབ་པའི་ཐེག་པ་ཡིན་ནོ། །སྐུ་གསུམ་པ་རྗེས་སྣང་ཉམས་སྐྱོང་ཐབས་ནི། །བླ་མ་དམ་པའི་མན་ངག་ལས་བྱུང་བ་བཞིན་རང་གིས་ཉམས་སུ་མྱོང་བ་རྣམས་འདིར་བརྗོད་དེ། དེ་ཡང་ལྟ་བ་ཕྱོགས་བྲལ་འཛིན་མེད། སྒོམ་པ་རང་གསལ་ཤར་གྲོལ། །སྤྱོད་པ་ཤུགས་འབྱུང་ཟང་ཐལ། །འབྲས་བུ་རེ་དོགས་གཉིས་མེད་རྣམས་ཀྱི་དོན་ལ་གོམས་ཤིང་འདྲིས་པར་བྱེད་པ་ལ། །ལྟ་བའི་གོལ་ས་སྟོང་པ་ཕྱང་ཆད་པས་དགེ་སྡིག་འཆོལ་བར་སྤྱད་ཅིང་སྙིང་རྗེ་མེད་པས་ན། ནག་པོ་ཁ་འབྱམས་བདུད་ཀྱི་ལྟ་བ་ལ་གོལ་བས། །བླ་མ་ལ་གསོལ་བ་བཏབ་པ་དང་། དག་སྣང་མོས་གུས་བྱ། བྱམས་དང་སྙིང་རྗེ་བསྒོམ། ལས་དང་མི་རྟག་པ་ལ་བློ་སྦྱང་ངོ། །དངོས་པོ་མཚན་མར་ཞེན་ནས་ལྟ་བ་གོ་ཡུལ་ཙམ་ལས་ཕྱི་ནང་གི་ཆོས་ལ་བདེན་བདེན་ངོས་བཟུང་ཅན་དུ་ཤར་ན། བདག་འཛིན་མཚན་མའི་ལྟ་བ་ལ་གོལ་བས་ཆོས་ཐམས་ཅད་བདེན་མེད་ཟང་ཐལ་ལ་བློ་སྦྱང་། གང་སྣང་རྨི་ལམ་ལ་འཛིན་མེད་སྒྱུ་མར་
</div>
<div class="folio"><span class="shoglhe">༢༧༡</span>བསླབ། དེ་ནས་སྣང་ལ་ངོས་འཛིན་མེད་པ་ཤར་དུས། དེ་ཀའི་ངང་ལ་མ་ཡེངས་པར་གསལ་སང་ངེ་བསྒོམ་མོ། །བྱིང་ཞིང་འཐིབ་ན་རྣམ་རྟོག་ཡུལ་ལ་སྤྲོ། བསིལ་ཁང་མཐོ་སར་བསྟེན། རྩལ་སྦྱང་ཞིང་འབད་དོ། །སྒོམ་པའི་གོལ་ས། རྣམ་རྟོག་སྣ་ཚོགས་འཕྲོ་ན། འཛིན་མེད་དུ་བློ་སྦྱང་སྟེ། དེ་བས་ཀྱང་རྟོག་པ་མང་བར་འཕྲོ་ན། སེམས་ཅུང་ཟད་ཀྱང་ནང་དུ་མི་བཞག་པར་སྤྲོ་བ་ངོས་བཟུང་། དེ་ནས་ཡང་མི་འཕྲོ་ཚེ་ན་རྟོག་མེད་མཉམ་པའི་ངང་ལ་མ་ཡེངས་པར་སེམས་ཕྱི་རོལ་སྣང་པའི་སྟེང་དུ་བཟུང་ལ་བསྒོམ་ལ། གསལ་ལ་རྟོག་མེད་དུ་ཤར་བ་ན། དེ་ཉིད་རྒྱུན་བསྲིང་ལ་བསྒོམ་མོ། །བདེ་གསལ་མི་རྟོག་པའི་རིག་པ་ལ་ཚགས་ན། དེ་བཤིག་ལ་རང་རང་གི་ངོ་བོ་ལ་བརྟགས་ཤིང་ལྟ་བའི་རྩལ་སྦྱང་བྱའོ། །དེ་ནས་སྣང་བ་འཛིན་མེད་དུ་འཆར་བར་འདུག་གོ །བུན་ནི་ཤིག་གེ་བསྒོམ་བྱ་སྒོམ་བྱེད་བཙལ་སྒྲུབ་མེད་པ་ན། བློ་དེ་ཉིད་ཀྱི་སྟེང་དུ་རྒྱུན་བསྲིང་ལ་གསལ་སྟོང་མི་རྟོག་པ་ལ་རང་ངོ་སྟོང་པའི་ངང་ལ་སྦྱང་ངོ་། །དེ་ལ་ཡང་དང་པོ་དམིགས་པ་གང་ཡང་རུང་བ་གཅིག་ལ་བློ་བརྟན་པ་ཐོབ་པར་བྱེད་པ་གལ་ཆེའོ། །ཕྱི་ནང་གི་ཆོས་ཐམས་ཅད་རོ་མཉམ་གཅིག་ཏུ། སེམས་གནས་ཐོག་ནས་འཕྲོ། འཕྲོ་ཐོག་ན་གནས། གནས་འཕྲོ་གཉིས་མེད་དུ་ཤར་བ་ནི་གོམས་པ་ཆུང་འབྲིང་ཆེ་གསུམ་མོ། །དེ་ནས་ད་ལྟར་གྱི་སྣང་བ་བདེན་ཞེན་མེད་པའི་ཉམས་འཆར་རོ། །འདིའི་དུས་སུ་སྣང་བ་ལ་ཡང་ཡུད། གཏམ་ཡང་ངེས་མེད། རྨི་ལམ་ཡང་དགེ་བ་འབའ་ཞིག་གོ །དེ་ནས་སྣང་བ་འལ་འོལ། གཏམ་ཡང་འབྲེལ་མེད། རྨི་ལམ་ཡང་ཟིན་ལ་ཉིན་དུས་ཅི་བྱེད་རྨིའོ། །དེ་ནས་སྣང་བ་ཡང་སང་ངེ་། གཏམ་ཡང་ངེས་མེད། རྨི་ལམ་ཡང་འོད་གསལ་དུ་གྲོལ་ཏེ། དེའི་ཚེ་རིག་པ་གཏད་མེད་འབའ་ཞིག་ཏུ་འཆར་རོ། །དེ་ལྟར་རྨི་ལམ་རྒྱུན་ཆད་ནས་བག་ཆགས་ཀྱི་འཁྲུལ་བ་ཞིག་ཅིང་སངས་ཏེ། སེམས་ཉིད་ནམ་མཁའ་ལྟ་བུའི་རང་བཞིན་སྐྱེ་བ་མེད་པ་དང་རོ་མཉམ་གཅིག་ཏུ་གྱུར་པས་གདོད་མའི་ཀུན་བྱེད་ཡེ་ཤེས་སྒྲིབ་
</div>
<div class="folio"><span class="shoglhe">༢༧༢</span>པ་མི་མངའ་བའི་གཞི་ལ་བྱང་ཆུབ་པ་ཞེས་བྱའོ། །དེ་ཡང་སེམས་ཉིད་སྤྲོས་པ་དང་བྲལ་བའི་ངང་དུ་བསྒོམས་པས་ཆོས་སྐུ་མཐར་ཐུག་གི་དོན་ལྷུན་གྱིས་གྲུབ་ནས། ལོངས་སྐུ་དང་སྤྲུལ་སྐུ་དེའི་ངང་ལས་ལྷུན་གྲུབ་ཏུ་འཆར་བ་ནི། རང་བྱུང་ཡེ་ཤེས་ཀྱི་ཆེ་བའོ། །སྤྱོད་པའི་གོལ་ས་ཐ་མལ་རང་ཁ་གཉིས་འཛིན་མཚན་མ་ལ་ཞེན་པ་སྟེ། གང་བྱུང་ཡར་ལྟ་བསྒོམ་གྱི་དོན་ལ་ཅུང་ཟད་ཀྱང་མ་ཡེངས་པར་སྤྱོད་པ་ཤུགས་འབྱུང་ཟང་ཐལ་གྱི་སྤྱོད་པ་ཚོགས་དྲུག་ལྷུག་པའི་རང་བཞིན་ཅན་འབྱུང་ངོ་། །དེ་ཉིད་ཀྱི་དོན་ལ་མ་འགལ་བར་སྤྱད་དོ། །འབྲས་བུའི་གོལ་ས། རེ་དོགས་གཉིས་སུ་འཛིན་པའི་རྟོག་པ་འབྱུང་སྟེ། རང་བྱུང་གི་ཡེ་ཤེས་འདི་ཉིད་སངས་རྒྱས་ཡིན་པར་དོན་ལ་ཡིད་ཆེས་པས། ཐེ་ཚོམ་ཅན་དུས་ཕྱིས་ཐོབ་པར་རེ་བའི་གོལ་ས་ལས་གྲོལ་ལོ། །དོན་གསུམ་པ་གསང་ཤིང་རྒྱས་གདབ་པ་ནི། སྣོད་མིན་ལ་གསང་ཞིང་སྣོད་ལྡན་ལ་ཡང་ལྔ་ལས་མང་ན་མཁའ་འགྲོའི་བཀའ་ཆད་འབྱུང་བས་རབ་ཏུ་གསང་ངོ་། །མ་གསང་ན་གཉིས་ཀ་ལ་བར་ཆོད་དང་སྒྲོ་སྐུར་འབྱུང་ཞིང་སྙིང་པོའི་ཐེག་པ་ནུབ་པར་འགྱུར་ཏེ། བསྟན་པ་གང་ལ་བཞག་པ་ལས། སྙིང་པོའི་དོན་ལ་བླང་དོར་མི་གནས་ཀྱང་། །མི་མ་ཡིན་དང་འབྱུང་པོས་བར་གཅོད་ཅིང་། མཁའ་འགྲོ་གྲུབ་པ་ཅན་གྱིས་གཉིས་ཀ་ལ། །དུས་མིན་འཆི་དང་འཇིགས་པའི་དབང་གྱུར་ནས། །སྒྲོ་སྐུར་དབང་གིས་སྙིང་པོའི་ཐེག་པ་སྣུབ། །དེ་བས་རིགས་ངན་གང་ཟག་ལ་གསང་བྱ། །ཞེས་གསུངས་སོ། །དེ་ལྟར་སྣོད་མིན་ལ་གསང་ཞིང་། སྐལ་ལྡན་ལ་བསྟན་པས་མཆོག་གི་དངོས་གྲུབ་འགྲུབ་བོ། །དེ་ལྟར་ཀུན་བྱེད་སྙིང་པོའི་དོན་ཁྲིད་འདི། །བློ་བཟང་སློང་མ་དམ་པས་བསྐུལ་བའི་དོར། གངས་རི་ཐོད་དཀར་མགུལ་དུ་ལེགས་པར་བཀོད། །དགེ་བས་འགྲོ་ཀུན་ཀུན་བྱེད་ཉིད་གྱུར་ཅིག །གང་བློ་མཁའ་ལྟར་ཡངས་ཤིང་རབ་ཞི་ཡང་། །དེ་ཡིས་ཅུང་ཟད་མ་རྟོགས་ལོག་པར་རྟོག །ཉན་བློ་མུན་པའི་རང་བཞིན་འདི་མཐོང་ནས། །འཕགས་བློའི་ཐུགས་རྗེས་ཟིན་པའི་གོ་སྐབས་དཀའ། །དེང་སང་བག་ཆགས་
</div>
<div class="folio"><span class="shoglhe">༢༧༣</span>སྲིད་པའི་མཚོར་འཁྱམས་ཏེ། །གཏི་མུག་རང་བཞིན་སྒྲིབ་པའི་དྲྭ་བས་གཡོགས། །ཆོས་ཚུལ་རིན་ཆེན་མིག་ཐུར་དབྱེ་བྱས་ཀྱང་། །དེ་དུས་སྙིང་པོའི་དེ་ཉིད་མཐོང་དུས་མེད། །ཀྱེ་མ་སེམས་ཉིད་རིན་ཆེན་ནོར་བུ་མཆོག །སྐལ་མང་གཞན་དུ་སྟོར་བ་འདིར་རྙེད་ཀྱང་། །ལེན་པར་བྱེད་པ་སྤྲོས་པའི་རླུང་གིས་དཀྲུག །ཉེ་དུ་འཁོར་བའི་འཕྲང་ལས་ཐར་དུས་མེད། །གང་རྣམས་གནས་ན་བྱང་ཆུབ་དེ་འདོད་ཀྱང་། །དབེན་པའི་སེམས་ལ་དེ་ཉིད་མཐོང་དུས་མེད། །འདིར་འབད་ཕྱི་དུས་རེ་བ་བསམ་པ་བསླུས། ཏིང་འཛིན་ལས་རུང་ཙམ་ཞིག་འདིར་ཡོད་དམ། །བདག་གཞན་དོན་མེད་འཇིག་རྟེན་གཡེང་བ་མཚར། །བསྐལ་པ་མང་ཞིག་ལྷུང་བས་ཐར་དུས་མེད། །དེ་བས་སྐྱོབ་པར་བྱེད་པ་སུ་ཞིག་ཡོད། །འདི་ལྟར་བསམ་པས་མི་བཟོད་སྐྱོ་བ་འཕེལ། །ཟབ་མོའི་ཆོས་ཚུལ་བརྒལ་དཀའ་རིན་ཆེན་གྲུབ། །མངོན་སུམ་སྙིང་པོ་སེམས་ཉིད་འདིར་བརྟེན་ནས། །མ་ཡེངས་སྲིད་པའི་དོན་དང་ལྡན་པར་མཛོད། །ནམ་ཕུག་གཏན་གྱི་བདེ་བ་རྙེད་པར་འགྱུར། །བདག་གིས་དེང་ནས་སྲིད་པའི་འགྲོ་བ་ལ། །སྙིང་རྗེའི་ཤས་ཙམ་སྦྱིན་པ་མ་གཏོགས་པ། །དེ་ཉིད་མངོན་སུམ་འདྲེན་པར་ནུས་མེད་པས། །གཅིག་པུར་ནགས་ཀྱི་ནང་འདིར་གནས་པ་ཡིན། །ཆུ་གཙང་ངོས་ལ་མེ་ཏོག་འབྲས་མང་ཞིང་། །སྦ་དང་འཁྲི་ཤིང་འོད་མའི་ར་བས་བསྐོར། །སྙུག་མའི་བསིལ་ཁང་ཡིད་འོང་ཉམས་དགའ་བར། །བདག་བློ་ཞི་བའི་ཏིང་འཛིན་འགྲུབ་པར་ཤོག །དེར་ནི་འདྲེ་དང་སྐྱེ་བོས་མི་མཐོང་ཞིང་། །ཆུ་གཙང་དཀའ་ཐུབ་ཟས་ཙམ་དེར་ཚོལ་བས། །བླ་མའི་མན་ངག་བདུད་རྩིའི་དོན་བསྒོམས་ཏེ། །སྤོག་དང་བཅས་པའི་ལུས་འདི་འདོར་བར་ཤོག །དེར་ཡང་འཆི་ཁའི་འོད་གསལ་ཟིན་པ་དང་། །བར་དོའི་རང་སྣང་གདོད་མ་ནས་གྲོལ་ཏེ། །སྐུ་དང་ཡེ་ཤེས་འདུ་འབྲལ་མེད་པ་ཡིས། །འགྲོ་བའི་དོན་གཉིས་ལྷུན་གྱིས་འགྲུབ་པར་ཤོག །བྱང་ཆུབ་ཀྱི་སེམས་ཀུན་བྱེད་རྒྱལ་པོའི་དོན་ཁྲིད་རིན་ཆེན་གྲུ་བོ་ཞེས་བྱ་བ་ཐེག་པ་མཆོག་གི་རྣལ་
</div>
<div class="folio"><span class="shoglhe">༢༧༤</span>འབྱོར་བ་ཀློང་ཆེན་རབ་འབྱམས་ཀྱིས། སློབ་མ་དམ་པས་བསྐུལ་བའི་དོར། ལོ་ཙཱ་ཆེན་པོ་བཻ་རོ་ཙ་ནའི་སེམས་ལུང་རིན་ཆེན་སྒྲོན་མའི་ལུང་བཞིན་བཀོད་པ་རྫོགས་སོ། །དཔལ་སྔགས་ཀྱི་བདག་མོ་དང་། གཟའ་ཡི་དགེ་བསྙེན་ཆེན་པོ་རཱ་ཧུ་ལ་དང་། དམ་ཅན་རྡོ་རྗེ་ལེགས་པས་བཀའ་འདི་སྲུངས་ཤིག། ས་མ་ཡ།། །།
</div></div>
<p><br />
</p>
</div></div><div id="Wylie_Text" class="section-2 unselected"><div>
<p>WYLIE TEXT WILL APPEAR HERE
</p>
<h2><span class="mw-headline" id="Footnotes">Footnotes</span><span class="mw-editsection"><span class="mw-editsection-bracket">[</span><a href="/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=edit&amp;section=3" title="Edit section: Footnotes">edit</a><span class="mw-editsection-bracket">]</span></span></h2>
<div class="mw-references-wrap"><ol class="references">
<li id="cite_note-1"><span class="mw-cite-backlink"><a href="#cite_ref-1">↑</a></span> <span class="reference-text">Nitartha International suggests this should be corrected to འམ་</span>
</li>
</ol></div></div></div></div>
<p><br />
</p>
<div class="yellow-box depth-1" id="research-info">
	<div class="yellow-box-header"><i class="fa fa-search"></i> Research Information</div>
<dl><dt>Translator's notes <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit#tab=Research_Information"><i class="fas fa-pencil-alt"></i></a></span></dt>
<dd></dd>
<dt>Note from Ringu Tulku</dt>
<dd>The Essential Explanation of the Bodhicitta Kunje Gyalpo Called "The Precious Vessel".</dd></dl>
<dl><dt>Notes on the text itself <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit#tab=Research_Information"><i class="fas fa-pencil-alt"></i></a></span></dt>
<dd></dd></dl>
<dl><dt>Notes on authorship <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit#tab=Research_Information"><i class="fas fa-pencil-alt"></i></a></span></dt>
<dd></dd></dl>
<dl><dt>Notes on individuals related to text <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit#tab=Research_Information"><i class="fas fa-pencil-alt"></i></a></span></dt>
<dd></dd></dl>
<dl><dt>Other notes <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit#tab=Research_Information"><i class="fas fa-pencil-alt"></i></a></span></dt>
<dd></dd>
<dt>Genre from Richard Barron's Catalog</dt>
<dd>Instruction manual</dd>
<dt>Genre from dkar chag</dt>
<dd>rdzogs chen sems sde</dd>
<dt>BDRC Link</dt>
<dd><a rel="nofollow" class="external text" href="http://tbrc.org/link?RID=W23605">VolumeI1CZ3963</a></dd>
<dt>BDRC Content Information</dt>
<dd>No note on contents</dd></dl>
<p><br />
</p>
</div>
<div class="green-box depth-1">
	<div class="green-box-header"><i class="fa fa-puzzle-piece"></i> Related Content</div>
<dl><dt>Recensions <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit#tab=Related_Content"><i class="fas fa-pencil-alt"></i></a></span></dt>
<dd></dd></dl>
<ol><li>byang chub kyi sems kun byed rgyal po'i don khrid rin chen gru bo
<dl><dd><i>Tibetan:</i> བྱང་ཆུབ་ཀྱི་སེམས་ཀུན་བྱེད་རྒྱལ་པོའི་དོན་ཁྲིད་རིན་ཆེན་གྲུ་བོ་</dd>
<dd><i>Citation info:</i> snga 'gyur bka' ma shin tu rgyas pa, Vol. 31: 316-356. Chengdu: si khron mi rigs dpe skrun khang, 2009.</dd></dl></li></ol>
<dl><dt>Other Translations <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit#tab=Related_Content"><i class="fas fa-pencil-alt"></i></a></span></dt>
<dd>Rabjam, Longchen (Longchenpa) (1987, 2000). You Are the Eyes of the World. (trans of kun byed rgyal po'i don khrid rin chen gru bo by Kennard Lipman &amp; Merrill Peterson and with an introduction by Namkhai Norbu). Snow Lion Publications; Revised Edition. ISBN 1559391405; ISBN 978-1559391405;</dd></dl>
<dl><dt>Commentary(s) of this Text in the DNZ <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit#tab=Related_Content"><i class="fas fa-pencil-alt"></i></a></span></dt>
<dd></dd></dl>
<dl><dt>Text(s) in the DNZ of which this is a commentary <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit#tab=Related_Content"><i class="fas fa-pencil-alt"></i></a></span></dt>
<dd></dd></dl>
<dl><dt>Related Western Publications <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit#tab=Related_Content"><i class="fas fa-pencil-alt"></i></a></span></dt>
<dd></dd></dl>
<dl><dt>Related Tibetan Publications <span class="plainlinks" style="padding-left: 7px;"><a rel="nofollow" class="external text" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit#tab=Related_Content"><i class="fas fa-pencil-alt"></i></a></span></dt>
<dd></dd></dl>
</div>
<div class="blue-box depth-1">
	<div class="blue-box-header"><i class="fa fa-info-circle"></i> Other Information</div>
<p><i><b>Information about Unicode Tibetan and the digitization of this text</b></i>
</p><p>As the only available unicode Tibetan text at the time, Nitartha International's version of the <a href="/index.php/Paro_Edition" class="mw-redirect" title="Paro Edition">Paro Edition</a> of the gdams ngag mdzod is provided here. However, note that it has not been thoroughly edited and that there may also be mistakes introduced through the conversion process. Eventually we will provide a fully edited version of the entire Shechen Edition, entered and edited multiple times by Pulahari Monastery in Nepal, but as of fall 2017 that project has not been finished. Note that the folio numbers that appear throughout were added by Nitartha Input Center at the time of input.
</p><p><i>Provided by <a rel="nofollow" class="external text" href="http://www.nitartha.org/document_input_center.html">Nitartha International Document Input Center</a>. Many thanks to <a href="/index.php/Lama_Tenam" class="mw-redirect" title="Lama Tenam">Lama Tenam</a> and <a href="/index.php/Gerry_Wiener" class="mw-redirect" title="Gerry Wiener">Gerry Wiener</a> for help with fonts and conversion.</i>
</p>
</div>
<p><a href="https://dnz.tsadra.org/index.php?title=Special:CargoExport&amp;tables=WyliePageContent&amp;&amp;fields=_pageName%2CTextAuthor%2CVolumeNumber%2CTextNumber%2CPageNumbers%2CFolioNumbers%2CTibetanContent&amp;where=_pageName%3D%22Wylie%3AByang+chub+kyi+sems+kun+byed+rgyal+po%27i+don+khrid+rin+chen+gru+bo%22&amp;order+by=%60_pageName%60%2C%60TextAuthor%60%2C%60VolumeNumber%60%2C%60TextNumber%60%2C%60PageNumbers%60&amp;limit=100&amp;format=json">View JSON</a>
</p>
<div class="yellow-box depth-1" style="padding-bottom: 0;">
	<div style="text-align: center; font-size: 1.1em; padding: 7px 0;"><i class="fa fa-hockey-mask"></i> JSON Export</div>
	<div style="padding-bottom: 20px;">
		<img id="loading_exhibit" src="/extensions/Cargo/skins/loading.gif" alt="Loading Exhibit" style="display: none;" /><table data-ex-role="lens" class="cargoTable" style="display: none; width: 100%;"><caption><strong data-ex-content=".label"></strong></caption><tbody><tr data-ex-if-exists=".TextAuthor"><td><strong>TextAuthor</strong></td><td data-ex-content=".TextAuthor"></td></tr><tr data-ex-if-exists=".VolumeNumber"><td><strong>VolumeNumber</strong></td><td data-ex-content=".VolumeNumber"></td></tr><tr data-ex-if-exists=".TextNumber"><td><strong>TextNumber</strong></td><td data-ex-content=".TextNumber"></td></tr><tr data-ex-if-exists=".PageNumbers"><td><strong>PageNumbers</strong></td><td data-ex-content=".PageNumbers"></td></tr><tr data-ex-if-exists=".FolioNumbers"><td><strong>FolioNumbers</strong></td><td data-ex-content=".FolioNumbers"></td></tr><tr data-ex-if-exists=".TibetanContent"><td><strong>TibetanContent</strong></td><td data-ex-content=".TibetanContent"></td></tr></tbody></table><div class="facets" style="overflow: hidden; width: 100%;"><div data-ex-role="exhibit-facet" data-ex-facet-class="TextSearch" data-ex-facet-label="Search" style="float: left; width: 24%; margin: 0 1% 0 0;"></div><div data-ex-role="facet" data-ex-collapsible="true" data-ex-expression=".label" data-ex-show-missing="false" data-ex-facet-label="Label" style="float: left; width: 24%; margin: 0 1% 0 0;"></div><div data-ex-role="facet" data-ex-collapsible="true" data-ex-expression=".TextAuthor" data-ex-show-missing="false" data-ex-facet-label="TextAuthor" style="float: left; width: 24%; margin: 0 1% 0 0;"></div><div data-ex-role="facet" data-ex-collapsible="true" data-ex-expression=".VolumeNumber" data-ex-show-missing="false" data-ex-facet-label="VolumeNumber" style="float: left; width: 24%; margin: 0 1% 0 0;"></div></div><div id="cargoExhibit"><div data-ex-role="view" data-ex-view-class="Tabular" data-ex-paginate="true" data-ex-table-styler="tableStyler" data-ex-columns=".label,.TextAuthor,.VolumeNumber,.TextNumber,.PageNumbers,.FolioNumbers,.TibetanContent" data-ex-column-labels="Label,TextAuthor,VolumeNumber,TextNumber,PageNumbers,FolioNumbers,TibetanContent"></div></div>
	</div>
</div>
<!-- 
NewPP limit report
Cached time: 20220519132231
Cache expiry: 86400
Dynamic content: false
[SMW] In‐text annotation parser time: 0.007 seconds
CPU time usage: 0.187 seconds
Real time usage: 0.214 seconds
Preprocessor visited node count: 698/1000000
Preprocessor generated node count: 3620/1000000
Post‐expand include size: 428064/262144000 bytes
Template argument size: 410985/262144000 bytes
Highest expansion depth: 5/40
Expensive parser function count: 1/100
Unstrip recursion depth: 0/20
Unstrip post‐expand size: 3017/5000000 bytes
-->
<!--
Transclusion expansion time report (%,ms,calls,template)
100.00%  138.880      1 -total
 51.98%   72.191      1 Template:Text_Wylie
 36.87%   51.208      1 Template:Footer
  7.02%    9.753      1 Tibetan:བྱང་ཆུབ་ཀྱི་སེམས་ཀུན་བྱེད་རྒྱལ་པོའི་དོན་ཁྲིད་རིན་ཆེན་གྲུ་བོ་
  3.85%    5.345      1 Template:TibetanContent
  1.85%    2.568      1 Template:Textpdf
  1.16%    1.614      1 Template:Recensions
  0.85%    1.176      1 Template:DRL_Tibetan_text_categories
  0.83%    1.158      1 Template:PrevTextNavDisplay
  0.78%    1.084      1 Template:NextTextNavDisplay
-->

<!-- Saved in parser cache with key dnzmwec2:pcache:idhash:56-0!dateformat=default and timestamp 20220519132231 and revision id 49591
 -->
</div></div></div>
		
		<div class="printfooter">Retrieved from "<a dir="ltr" href="https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;oldid=49591">https://dnz.tsadra.org/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;oldid=49591</a>"</div>
		
		<div id="catlinks" class="catlinks" data-mw="interface"><div id="mw-normal-catlinks" class="mw-normal-catlinks"><a href="/index.php/Special:Categories" title="Special:Categories">Categories</a>: <ul><li><a href="/index.php/Category:Byang_chub_kyi_sems_kun_byed_rgyal_po%27i_don_khrid_rin_chen_gru_bo" title="Category:Byang chub kyi sems kun byed rgyal po&#039;i don khrid rin chen gru bo">Byang chub kyi sems kun byed rgyal po'i don khrid rin chen gru bo</a></li><li><a href="/index.php?title=Category:Klong_chen_rab_%27byams&amp;action=edit&amp;redlink=1" class="new" title="Category:Klong chen rab &#039;byams (page does not exist)">Klong chen rab 'byams</a></li><li><a href="/index.php/Category:Tibetan_texts" title="Category:Tibetan texts">Tibetan texts</a></li><li><a href="/index.php/Category:Gdams_ngag_mdzod_Volume_1" title="Category:Gdams ngag mdzod Volume 1">Gdams ngag mdzod Volume 1</a></li><li><a href="/index.php/Category:Gdams_ngag_mdzod_Shechen_Printing" title="Category:Gdams ngag mdzod Shechen Printing">Gdams ngag mdzod Shechen Printing</a></li><li><a href="/index.php/Category:Gdams_ngag_mdzod_Catalog" title="Category:Gdams ngag mdzod Catalog">Gdams ngag mdzod Catalog</a></li><li><a href="/index.php/Category:Klong_chen_pa" title="Category:Klong chen pa">Klong chen pa</a></li><li><a href="/index.php/Category:Bai_ro_tsa_na" title="Category:Bai ro tsa na">Bai ro tsa na</a></li></ul></div></div>
		
		<div class="visualClear"></div>
		
	</div>
</div>

		<div id="mw-navigation">
			<h2>Navigation menu</h2>
			<div id="mw-head">
									<div id="p-personal" role="navigation" aria-labelledby="p-personal-label">
						<h3 id="p-personal-label">Personal tools</h3>
						<ul>
							<li id="pt-login"><a href="/index.php?title=Special:UserLogin&amp;returnto=Wylie%3AByang+chub+kyi+sems+kun+byed+rgyal+po%27i+don+khrid+rin+chen+gru+bo" title="You are encouraged to log in; however, it is not mandatory [o]" accesskey="o">Log in</a></li>						</ul>
					</div>
									<div id="left-navigation">
										<div id="p-namespaces" role="navigation" class="vectorTabs" aria-labelledby="p-namespaces-label">
						<h3 id="p-namespaces-label">Namespaces</h3>
						<ul>
							<li id="ca-nstab-wylie" class="selected"><span><a href="/index.php/Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo">Wylie</a></span></li><li id="ca-talk" class="new"><span><a href="/index.php?title=Wylie_talk:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=edit&amp;redlink=1" rel="discussion" title="Discussion about the content page (page does not exist) [t]" accesskey="t">Discussion</a></span></li>						</ul>
					</div>
										<div id="p-variants" role="navigation" class="vectorMenu emptyPortlet" aria-labelledby="p-variants-label">
												<input type="checkbox" class="vectorMenuCheckbox" aria-labelledby="p-variants-label" />
						<h3 id="p-variants-label">
							<span>Variants</span>
						</h3>
						<ul class="menu">
													</ul>
					</div>
									</div>
				<div id="right-navigation">
										<div id="p-views" role="navigation" class="vectorTabs" aria-labelledby="p-views-label">
						<h3 id="p-views-label">Views</h3>
						<ul>
							<li id="ca-view" class="collapsible selected"><span><a href="/index.php/Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo">Read</a></span></li><li id="ca-formedit" class="collapsible"><span><a href="/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=formedit" title="Edit this page with a form [&amp;]" accesskey="&amp;">View form</a></span></li><li id="ca-viewsource" class="collapsible"><span><a href="/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=edit" title="This page is protected.&#10;You can view its source [e]" accesskey="e">View source</a></span></li><li id="ca-history" class="collapsible"><span><a href="/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=history" title="Past revisions of this page [h]" accesskey="h">View history</a></span></li>						</ul>
					</div>
										<div id="p-cactions" role="navigation" class="vectorMenu emptyPortlet" aria-labelledby="p-cactions-label">
						<input type="checkbox" class="vectorMenuCheckbox" aria-labelledby="p-cactions-label" />
						<h3 id="p-cactions-label"><span>More</span></h3>
						<ul class="menu">
													</ul>
					</div>
										<div id="p-search" role="search">
						<h3>
							<label for="searchInput">Search</label>
						</h3>
						<form action="/index.php" id="searchform">
							<div id="simpleSearch">
								<input type="search" name="search" placeholder="Search gDams Ngag mDzod" title="Search gDams Ngag mDzod [f]" accesskey="f" id="searchInput"/><input type="hidden" value="Special:Search" name="title"/><input type="submit" name="fulltext" value="Search" title="Search the pages for this text" id="mw-searchButton" class="searchButton mw-fallbackSearchButton"/><input type="submit" name="go" value="Go" title="Go to a page with this exact name if it exists" id="searchButton" class="searchButton"/>							</div>
						</form>
					</div>
									</div>
			</div>
			<div id="mw-panel">
				<div id="p-logo" role="banner"><a class="mw-wiki-logo" href="/index.php/Main_Page" title="Visit the main page"></a></div>
						<div class="portal" role="navigation" id="p-navigation" aria-labelledby="p-navigation-label">
			<h3 id="p-navigation-label">Navigation</h3>
			<div class="body">
								<ul>
					<li id="n-mainpage-description"><a href="/index.php/Main_Page" title="Visit the main page [z]" accesskey="z">Main page</a></li><li id="n-portal"><a href="/index.php/gDams_Ngag_mDzod:Community_portal" title="About the project, what you can do, where to find things">Community portal</a></li><li id="n-recentchanges"><a href="/index.php/Special:RecentChanges" title="A list of recent changes in the wiki [r]" accesskey="r">Recent changes</a></li><li id="n-randompage"><a href="/index.php/Special:Random" title="Load a random page [x]" accesskey="x">Random page</a></li><li id="n-help"><a href="https://www.mediawiki.org/wiki/Special:MyLanguage/Help:Contents" title="The place to find out">Help</a></li>				</ul>
							</div>
		</div>
			<div class="portal" role="navigation" id="p-Add_Content" aria-labelledby="p-Add_Content-label">
			<h3 id="p-Add_Content-label">Add Content</h3>
			<div class="body">
								<ul>
					<li id="n-Add-a-Translation"><a href="/index.php/Form:Draft_Translation">Add a Translation</a></li><li id="n-Add-a-Tibetan-Text"><a href="/index.php/Form:Text">Add a Tibetan Text</a></li><li id="n-Add-a-Person"><a href="/index.php/Form:ClassicalPerson">Add a Person</a></li>				</ul>
							</div>
		</div>
			<div class="portal" role="navigation" id="p-Catalog" aria-labelledby="p-Catalog-label">
			<h3 id="p-Catalog-label">Catalog</h3>
			<div class="body">
								<ul>
					<li id="n-Search-the-DNZ"><a href="/index.php/Special:RunQuery/Search">Search the DNZ</a></li><li id="n-Vol-1-.E0.BD.80.E0.BC.8B---.E0.BD.82.E0.BD.A6.E0.BD.84.E0.BC.8B.E0.BD.A6.E0.BE.94.E0.BD.82.E0.BD.A6.E0.BC.8B.E0.BD.A2.E0.BE.99.E0.BD.B2.E0.BD.84.E0.BC.8B.E0.BD.98.E0.BC.8B"><a href="/index.php/Gdams_ngag_mdzod_Shechen_Printing/Volume_1">Vol 1 ཀ་   གསང་སྔགས་རྙིང་མ་</a></li><li id="n-Vol-2-.E0.BD.81.E0.BC.8B---.E0.BD.82.E0.BD.A6.E0.BD.84.E0.BC.8B.E0.BD.A6.E0.BE.94.E0.BD.82.E0.BD.A6.E0.BC.8B.E0.BD.A2.E0.BE.99.E0.BD.B2.E0.BD.84.E0.BC.8B.E0.BD.98.E0.BC.8B"><a href="/index.php/Gdams_ngag_mdzod_Shechen_Printing/Volume_2">Vol 2 ཁ་   གསང་སྔགས་རྙིང་མ་</a></li><li id="n-Vol-3-.E0.BD.82.E0.BC.8B---.E0.BD.96.E0.BD.80.E0.BD.A0.E0.BC.8B.E0.BD.82.E0.BD.91.E0.BD.98.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_3">Vol 3 ག་   བཀའ་གདམས་</a></li><li id="n-Vol-4.C2.A0.E0.BD.84.E0.BC.8B---.E0.BD.96.E0.BD.80.E0.BD.A0.E0.BC.8B.E0.BD.82.E0.BD.91.E0.BD.98.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_4">Vol 4 ང་   བཀའ་གདམས་</a></li><li id="n-Vol-5.C2.A0.E0.BD.85.E0.BC.8B---.E0.BD.A6.E0.BC.8B.E0.BD.A6.E0.BE.90.E0.BE.B1.E0.BC.8B.E0.BD.A3.E0.BD.98.E0.BC.8B.E0.BD.A0.E0.BD.96.E0.BE.B2.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_5">Vol 5 ཅ་   ས་སྐྱ་ལམ་འབྲས་</a></li><li id="n-Vol-6.C2.A0.E0.BD.86.E0.BC.8B---.E0.BD.A6.E0.BC.8B.E0.BD.A6.E0.BE.90.E0.BE.B1.E0.BC.8B.E0.BD.A3.E0.BD.98.E0.BC.8B.E0.BD.A0.E0.BD.96.E0.BE.B2.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_6">Vol 6 ཆ་   ས་སྐྱ་ལམ་འབྲས་</a></li><li id="n-Vol-7.C2.A0.E0.BD.87.E0.BC.8B---.E0.BD.98.E0.BD.A2.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_7">Vol 7 ཇ་   མར་པ་བཀའ་བརྒྱུད་</a></li><li id="n-Vol-8.C2.A0.E0.BD.89.E0.BC.8B---.E0.BD.98.E0.BD.A2.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_8">Vol 8 ཉ་   མར་པ་བཀའ་བརྒྱུད་</a></li><li id="n-Vol-9.C2.A0.E0.BD.8F.E0.BC.8B---.E0.BD.98.E0.BD.A2.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_9">Vol 9 ཏ་   མར་པ་བཀའ་བརྒྱུད་</a></li><li id="n-Vol-10.C2.A0.E0.BD.90.E0.BC.8B---.E0.BD.98.E0.BD.A2.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_10">Vol 10 ཐ་   མར་པ་བཀའ་བརྒྱུད་</a></li><li id="n-Vol-11.C2.A0.E0.BD.91.E0.BC.8B---.E0.BD.A4.E0.BD.84.E0.BD.A6.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_11">Vol 11 ད་   ཤངས་པ་བཀའ་བརྒྱུད་</a></li><li id="n-Vol-12.C2.A0.E0.BD.93.E0.BC.8B---.E0.BD.A4.E0.BD.84.E0.BD.A6.E0.BC.8B.E0.BD.94.E0.BC.8B.E0.BD.96.E0.BD.80.E0.BD.A0.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_12">Vol 12 ན་   ཤངས་པ་བཀའ་བརྒྱུད་</a></li><li id="n-Vol-13.C2.A0.E0.BD.94.E0.BC.8B---.E0.BD.9E.E0.BD.B2.E0.BC.8B.E0.BD.96.E0.BE.B1.E0.BD.BA.E0.BD.91.E0.BC.8B.E0.BD.91.E0.BD.84.E0.BC.8B.E0.BD.82.E0.BD.85.E0.BD.BC.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_13">Vol 13 པ་   ཞི་བྱེད་དང་གཅོད་</a></li><li id="n-Vol-14.C2.A0.E0.BD.95.E0.BC.8B---.E0.BD.9E.E0.BD.B2.E0.BC.8B.E0.BD.96.E0.BE.B1.E0.BD.BA.E0.BD.91.E0.BC.8B.E0.BD.91.E0.BD.84.E0.BC.8B.E0.BD.82.E0.BD.85.E0.BD.BC.E0.BD.91.E0.BC.8B"><a href="/index.php/Gdams_ngag_mdzod_Shechen_Printing/Volume_14">Vol 14 ཕ་   ཞི་བྱེད་དང་གཅོད་</a></li><li id="n-Vol-15.C2.A0.E0.BD.96.E0.BC.8B---.E0.BD.91.E0.BD.B4.E0.BD.A6.E0.BC.8B.E0.BD.A0.E0.BD.81.E0.BD.BC.E0.BD.A2.E0.BC.8B.E0.BD.91.E0.BD.84.E0.BC.8B.E0.BD.A8.E0.BD.BC.E0.BC.8B.E0.BD.A2.E0.BE.92.E0.BE.B1.E0.BD.93.E0.BC.8B.E0.BD.96.E0.BD.A6.E0.BE.99.E0.BD.BA.E0.BD.93.E0.BC.8B.E0.BD.A6.E0.BE.92.E0.BE.B2.E0.BD.B4.E0.BD.96.E0.BC.8B"><a href="/index.php/Gdams_ngag_mdzod_Shechen_Printing/Volume_15">Vol 15 བ་   དུས་འཁོར་དང་ཨོ་རྒྱན་བསྙེན་སྒྲུབ་</a></li><li id="n-Vol-16.C2.A0.E0.BD.98.E0.BC.8B---.E0.BD.81.E0.BE.B2.E0.BD.B2.E0.BC.8B.E0.BD.A6.E0.BE.90.E0.BD.BC.E0.BD.A2.E0.BC.8B.E0.BD.A6.E0.BE.A3.E0.BC.8B.E0.BD.9A.E0.BD.BC.E0.BD.82.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_16">Vol 16 མ་   ཁྲི་སྐོར་སྣ་ཚོགས་</a></li><li id="n-Vol-17.C2.A0.E0.BD.99.E0.BC.8B---.E0.BD.81.E0.BE.B2.E0.BD.B2.E0.BC.8B.E0.BD.A6.E0.BE.90.E0.BD.BC.E0.BD.A2.E0.BC.8B.E0.BD.A6.E0.BE.A3.E0.BC.8B.E0.BD.9A.E0.BD.BC.E0.BD.82.E0.BD.A6.E0.BC.8B"><a href="/index.php/Gdams_ngag_mdzod_Shechen_Printing/Volume_17">Vol 17 ཙ་   ཁྲི་སྐོར་སྣ་ཚོགས་</a></li><li id="n-Vol-18.C2.A0.E0.BD.9A.E0.BC.8B---.E0.BD.87.E0.BD.BC.E0.BC.8B.E0.BD.93.E0.BD.84.E0.BC.8B.E0.BD.81.E0.BE.B2.E0.BD.B2.E0.BD.91.E0.BC.8B.E0.BD.96.E0.BD.A2.E0.BE.92.E0.BE.B1.E0.BC.8B.E0.BD.91.E0.BD.84.E0.BC.8B.E0.BD.91.E0.BD.80.E0.BD.A2.E0.BC.8B.E0.BD.86.E0.BD.82.E0.BC.8B.E0.BD.96.E0.BD.A2.E0.BE.92.E0.BE.B1.E0.BD.B4.E0.BD.91.E0.BC.8B.E0.BD.A1.E0.BD.B2.E0.BD.82.E0.BC.8B"><a href="/index.php/Gdams_ngag_mdzod_Shechen_Printing/Volume_18">Vol 18 ཚ་   ཇོ་ནང་ཁྲིད་བརྒྱ་དང་དཀར་ཆག་བརྒྱུད་ཡིག་</a></li>				</ul>
							</div>
		</div>
			<div class="portal" role="navigation" id="p-tb" aria-labelledby="p-tb-label">
			<h3 id="p-tb-label">Tools</h3>
			<div class="body">
								<ul>
					<li id="t-whatlinkshere"><a href="/index.php/Special:WhatLinksHere/Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo" title="A list of all wiki pages that link here [j]" accesskey="j">What links here</a></li><li id="t-recentchangeslinked"><a href="/index.php/Special:RecentChangesLinked/Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo" rel="nofollow" title="Recent changes in pages linked from this page [k]" accesskey="k">Related changes</a></li><li id="t-specialpages"><a href="/index.php/Special:SpecialPages" title="A list of all special pages [q]" accesskey="q">Special pages</a></li><li id="t-print"><a href="/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;printable=yes" rel="alternate" title="Printable version of this page [p]" accesskey="p">Printable version</a></li><li id="t-permalink"><a href="/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;oldid=49591" title="Permanent link to this revision of the page">Permanent link</a></li><li id="t-info"><a href="/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=info" title="More information about this page">Page information</a></li><li id="t-cite"><a href="/index.php?title=Special:CiteThisPage&amp;page=Wylie%3AByang_chub_kyi_sems_kun_byed_rgyal_po%27i_don_khrid_rin_chen_gru_bo&amp;id=49591" title="Information on how to cite this page">Cite this page</a></li><li id="t-cargopagevalueslink"><a href="/index.php?title=Wylie:Byang_chub_kyi_sems_kun_byed_rgyal_po%27i_don_khrid_rin_chen_gru_bo&amp;action=pagevalues" rel="cargo-pagevalues">Page values</a></li><li id="t-smwbrowselink"><a href="/index.php/Special:Browse/:Wylie:Byang-5Fchub-5Fkyi-5Fsems-5Fkun-5Fbyed-5Frgyal-5Fpo%27i-5Fdon-5Fkhrid-5Frin-5Fchen-5Fgru-5Fbo" rel="search">Browse properties</a></li>				</ul>
							</div>
		</div>
				</div>
		</div>
				<div id="footer" role="contentinfo">
						<ul id="footer-info">
								<li id="footer-info-lastmod"> This page was last edited on 2 February 2018, at 21:09.</li>
								<li id="footer-info-copyright"><br />Content is available under the <a class="external" rel="nofollow" href="https://creativecommons.org/licenses/by-nc-sa/4.0/">Creative Commons Attribution-NonCommercial-ShareAlike</a>.</li>
							</ul>
						<ul id="footer-places">
								<li id="footer-places-privacy"><a href="/index.php/gDams_Ngag_mDzod:Privacy_policy" title="gDams Ngag mDzod:Privacy policy">Privacy policy</a></li>
								<li id="footer-places-about"><a href="/index.php/gDams_Ngag_mDzod:About" title="gDams Ngag mDzod:About">About gDams Ngag mDzod</a></li>
								<li id="footer-places-disclaimer"><a href="/index.php/gDams_Ngag_mDzod:General_disclaimer" title="gDams Ngag mDzod:General disclaimer">Disclaimers</a></li>
							</ul>
										<ul id="footer-icons" class="noprint">
										<li id="footer-copyrightico">
						<a href="https://creativecommons.org/licenses/by-nc-sa/4.0/"><img src="/resources/assets/licenses/cc-by-nc-sa.png" alt="Creative Commons Attribution-NonCommercial-ShareAlike" width="88" height="31"/></a>					</li>
										<li id="footer-poweredbyico">
						<a href="//www.mediawiki.org/"><img src="/resources/assets/poweredby_mediawiki_88x31.png" alt="Powered by MediaWiki" srcset="/resources/assets/poweredby_mediawiki_132x47.png 1.5x, /resources/assets/poweredby_mediawiki_176x62.png 2x" width="88" height="31"/></a><a href="https://www.semantic-mediawiki.org/wiki/Semantic_MediaWiki"><img src="data:image/png;base64,iVBORw0KGgoAAAANSUhEUgAAAFgAAAAfCAMAAABUFvrSAAACJVBMVEXe3t62trbLy8vGxsbAwMDX19e6urqsrKxHcEzQ0NC2tratra2oqKixsbHd3eDFxcXe3t7U1NTa2trX19fQ0NDV1dWNjY2dnZ2UlJSUlJTS0tKUlJSWlpbR0dGenp79/f38/Pz+/v7t7e3v7+/u7u7s7Oz19fX29vb6+vr7+/vz8/Pz8/P4+fnw8PD39/gWTq/09PX6+vktX7b/sg8XT7F6mc/f5OwhVrNvkMthhsfT2+j7rQ/M1eZqjcmFotPs7e9Cb722xuFResK/zOObstnu7/Grvd3M1+mNqNY6aLoaUbEaUbZWfsTk6fE2Zrnp7O8bTq0kWLQuYcpcg8Xh5/Byk83a4eukud1/nM+6yeQkWcGwwuDxnRQyYrigttvI0+gpW7XGyttLdsBni8geVLo0Z9XlkCPb4u+QqtcfVLLo7PNHcr73phFGX6HsmBnpkxg6bNwnXcbX3er19vnr7/SVrdhuhLl+j70vVqY6Xqv0oxJVcbQhV76DjKTz9ffQ2evE0OZAbbzu7/PS1uFufrDnrGgpSZjy8/SQnMFddrKuekXSiCsgTKRaaZHejy9yang3VptNaqspWbnmliy3j2/m6OzT3e7x8fL4+v3p6uwaN2re0cifqLiLiZWYhYGYb0xXYn+5g0xwiMKYpc2BcHZmW2srRXpGWIhecKfilz4+WID2+PyosMywqbGqss1aVnLZq33p1sGklZqrp7dkfr7CpY9yg59Ud6QZAAAAH3RSTlPfBN/f39/f2wDf39vV3/7N2rrEz5D5c8ONuHaPuXXDImoxqwAABO1JREFUSMe1kQdz01gQgBXaBS4w9OtHwMFSdPKTUNxkW+61xN2Je4tLHJNOGukkAUINJTzaUIbO9fr7TpLtS44DZiC5b6Sn3dW+TysJaWz4cv9eZFPZu/+bhkakYR88WqP59u3vjxzdDCT7GpCD4qNH3sEGzOhB5MCR/4PmA8j25uZ33t0A23lxff5hZTIzOrz2Ph8qK936l7i1tT7hk8DAoHNsbeLWKjPdQcZ+qvX9tHMNXca1XBDXHtL6x2Bh0HWtuXUo8oTgC1gVpcdsdpew92PUYtjwzFq+E9mJYfXxx1x5l2/l5Vhy0DW6TuyQCZcR2hnswXJM0h+203471u5WKMIE5mDpspIIO8sZTMZiIbczY6+JCaI+/sJZ38qjP28+nQjkx/mcqGJ26rW3iKg/fYphCL1jNk5WbqXI0nBnu00RJ2j9bNRp6MmFS0SYIXLuUlQ5w22qizHr5MTyy2u/3XxVvHHlwtWVa/xTCQIIlEaMzrgswzA5P9BrAciYASqNoiNdjL8b0GYAHN3AGAEgzPSQc9UtYCeyBQAMO2G9PhhzXfp9qdifSCT6Lj788QQnrvWEuNPI2um0LW0D+m4A6E4AnIZOeq7ksQuJvi6eUXRW+8EWXsxNPhkYGJiSXr7Rd1qtVp9MXHkgIurzAkdFxjrj7cmKbN4K5v8RGxT2sJMTpwBflNHhUJgBdoUylzy3TuwIDBRi0hf9p9VtbW3qk30X7q2Je1IybZq7mLVWFKTSADXPoqi9AzVorda0kKTS6KkRbSgaR1GT1h5CObYiW1GU27yc5z6F9Fn/yTYedeLi9AIA6AbgxGIxAMPZcZeUHH9cFavVfY97FaNA/DbazRZVV89/61at2BTlg1JXiFtrYoBmRyd7p6/UP0XxaSDmy4pt0jmuh8qx6wQ2MmRz18TaJCUWO9xisUVhMMsoZZDiGHLLuXUbso2iatP/1HvhYu3n3bh6Pe/LUjZSj1NUJ8lSlNwahRRlMRjmyFDICikVn8+SacomdbZTVj+0mQSxweS1WqpiHK/Ncubs858f9idOJ/qKS1cv+RbFuIbMmHEvTbO4QeF25CxyD62nSbmJ1MUzRrpiwR0RPBJMpnCGxWVGXBn8TkarNGQHjuPrxOeWY4GY9FmxWHy19Gvv+ayYF6f8oYi7i8U93bjFkYokvbhWEFu8Og2ZxrUe3NMpc3vLhqqYpVV4XbwDQkpgoVwYKOR9N5d+eXB5vJevQA0pD7oVqi4WOj16vX6EYSA08WKvyeOZJw1cQ6rsnXOa/RYoM0Kls0zLuVoHhHAHL8YFXkwVCoE8uXhvMVCY8mW5Ci8eKkcgJ9azOl0UajNDFiUpj5JeloEqTgwd/iCUJP0sFMSejkpO96b4zl1fPuYiyd6Vs4GBmHSsJoYmLy/WeBTlis5rlJYrgjhe1s+XOXGEtHJOMl4VB2EHLauKdyG7JBLIc//uslRKkhOrcGJqyiU9z5UkOpVOwiGXSyQizRAfqlRc7Y5KJFnV6FReiWSV7xAWeQd/SOSq6qY18eVHq4vjlyazEJ73ScmJPVxJVKdF9MFwYpFIEL+ehvDOcSH8YXRsAa4XfwS7kd0tLfw7Sp7fl7xJywbYjTTVotfTb+849lEcb0K+2lMN/5o+tons+Rxp+PrQ8U3n0BcNSGPj4W+bPuX5ZLNo+uxwY+PfoLJHX1KXgyMAAAAASUVORK5CYII=" alt="Powered by Semantic MediaWiki" class="smw-footer" width="88" height="31"/></a>					</li>
									</ul>
						<div style="clear: both;"></div>
		</div>
		

<script>(window.RLQ=window.RLQ||[]).push(function(){mw.config.set({"wgPageParseReport":{"smw":{"limitreport-intext-parsertime":0.007},"limitreport":{"cputime":"0.187","walltime":"0.214","ppvisitednodes":{"value":698,"limit":1000000},"ppgeneratednodes":{"value":3620,"limit":1000000},"postexpandincludesize":{"value":428064,"limit":262144000},"templateargumentsize":{"value":410985,"limit":262144000},"expansiondepth":{"value":5,"limit":40},"expensivefunctioncount":{"value":1,"limit":100},"unstrip-depth":{"value":0,"limit":20},"unstrip-size":{"value":3017,"limit":5000000},"timingprofile":["100.00%  138.880      1 -total"," 51.98%   72.191      1 Template:Text_Wylie"," 36.87%   51.208      1 Template:Footer","  7.02%    9.753      1 Tibetan:བྱང་ཆུབ་ཀྱི་སེམས་ཀུན་བྱེད་རྒྱལ་པོའི་དོན་ཁྲིད་རིན་ཆེན་གྲུ་བོ་","  3.85%    5.345      1 Template:TibetanContent","  1.85%    2.568      1 Template:Textpdf","  1.16%    1.614      1 Template:Recensions","  0.85%    1.176      1 Template:DRL_Tibetan_text_categories","  0.83%    1.158      1 Template:PrevTextNavDisplay","  0.78%    1.084      1 Template:NextTextNavDisplay"]},"cachereport":{"timestamp":"20220519132231","ttl":86400,"transientcontent":false}}});});</script>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-24060214-1', 'auto');
  ga('set', 'anonymizeIp', true);
  ga('send', 'pageview');

</script>

<script>(window.RLQ=window.RLQ||[]).push(function(){mw.config.set({"wgBackendResponseTime":56});});</script>
</body>
</html>
