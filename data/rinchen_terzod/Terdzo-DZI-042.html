<!DOCTYPE html>
<html class="client-nojs" lang="en" dir="ltr">
<head>
<meta charset="UTF-8"/>
<title>Terdzo-DZI-042 - Rinchen Terdzö</title>
<script>document.documentElement.className = document.documentElement.className.replace( /(^|\s)client-nojs(\s|$)/, "$1client-js$2" );</script>
<script>(window.RLQ=window.RLQ||[]).push(function(){mw.config.set({"wgCanonicalNamespace":"","wgCanonicalSpecialPageName":false,"wgNamespaceNumber":0,"wgPageName":"Terdzo-DZI-042","wgTitle":"Terdzo-DZI-042","wgCurRevisionId":124192,"wgRevisionId":124192,"wgArticleId":8758,"wgIsArticle":true,"wgIsRedirect":false,"wgAction":"view","wgUserName":null,"wgUserGroups":["*"],"wgCategories":["Terdzo-DZI-042","Rat+na gling pa","Rin chen gter mdzod","Rin chen gter mdzod Shechen Edition","Tibetan Texts","RTZ Volume 49","Tibetan Publications","Revelations - gter ma","Ritual and Liturgical Texts - cho ga phyag len","Mahayoga"],"wgBreakFrames":false,"wgPageContentLanguage":"en","wgPageContentModel":"wikitext","wgSeparatorTransformTable":["",""],"wgDigitTransformTable":["",""],"wgDefaultDateFormat":"dmy","wgMonthNames":["","January","February","March","April","May","June","July","August","September","October","November","December"],"wgMonthNamesShort":["","Jan","Feb","Mar","Apr","May","Jun","Jul","Aug","Sep","Oct","Nov","Dec"],"wgRelevantPageName":"Terdzo-DZI-042","wgRelevantArticleId":8758,"wgRequestId":"YoZGRLv4_Mwz-1cgF57GeAAAAAU","wgCSPNonce":false,"wgIsProbablyEditable":false,"wgRelevantPageIsProbablyEditable":false,"wgRestrictionEdit":[],"wgRestrictionMove":[],"wgPageFormsTargetName":null,"wgPageFormsAutocompleteValues":[],"wgPageFormsAutocompleteOnAllChars":true,"wgPageFormsFieldProperties":[],"wgPageFormsCargoFields":[],"wgPageFormsDependentFields":[],"wgPageFormsCalendarValues":[],"wgPageFormsCalendarParams":[],"wgPageFormsCalendarHTML":null,"wgPageFormsGridValues":[],"wgPageFormsGridParams":[],"wgPageFormsContLangYes":null,"wgPageFormsContLangNo":null,"wgPageFormsContLangMonths":[],"wgPageFormsHeightForMinimizingInstances":800,"wgPageFormsShowOnSelect":[],"wgPageFormsScriptPath":"/extensions/PageForms","edgValues":[],"wgPageFormsEDSettings":null,"wgAmericanDates":false,"wgHeaderTabsTabIndexes":[],"wgMediaViewerOnClick":true,"wgMediaViewerEnabledByDefault":true,"wgCargoMapClusteringMinimum":80,"wgCargoMonthNames":["January","February","March","April","May","June","July","August","September","October","November","December"],"wgCargoMonthNamesShort":["Jan","Feb","Mar","Apr","May","Jun","Jul","Aug","Sep","Oct","Nov","Dec"],"wgCargoWeekDays":["Sunday","Monday","Tuesday","Wednesday","Thursday","Friday","Saturday"],"wgCargoWeekDaysShort":["Sun","Mon","Tue","Wed","Thu","Fri","Sat"],"srfFilteredConfig":null,"simpleBatchUploadMaxFilesPerBatch":{"*":1000},"egMapsScriptPath":"/extensions/Maps/","egMapsDebugJS":false,"egMapsAvailableServices":["leaflet","googlemaps3"],"egMapsLeafletLayersApiKeys":{"MapBox":"","MapQuestOpen":"","Thunderforest":"","GeoportailFrance":""}});mw.loader.state({"site.styles":"ready","noscript":"ready","user.styles":"ready","user":"ready","user.options":"ready","user.tokens":"loading","ext.slideshow.css":"ready","ext.headertabs.styles":"ready","mediawiki.legacy.shared":"ready","mediawiki.legacy.commonPrint":"ready","jquery.makeCollapsible.styles":"ready","ext.semanticbreadcrumblinks.styles":"ready","ext.srf.styles":"ready","ext.smw.style":"ready","ext.smw.tooltip.styles":"ready","mediawiki.skinning.content.externallinks":"ready","skins.timelessness":"ready","skins.timelessness.misc":"ready","skin.timelessness.customless":"ready"});mw.loader.implement("user.tokens@0tffind",function($,jQuery,require,module){/*@nomin*/mw.user.tokens.set({"editToken":"+\\","patrolToken":"+\\","watchToken":"+\\","csrfToken":"+\\"});
});RLPAGEMODULES=["ext.slideshow.main","ext.headertabs","ext.headertabs.large","ext.smw.style","ext.smw.tooltips","site","mediawiki.page.startup","mediawiki.page.ready","jquery.makeCollapsible","mediawiki.searchSuggest","ext.semanticbreadcrumblinks","ext.gadget.purgetab","mmv.head","mmv.bootstrap.autostart","ext.eventLogging","skins.timelessness.js","skins.timelessness.mobile","skin.timelessness.customjs"];mw.loader.load(RLPAGEMODULES);});</script>
<link rel="stylesheet" href="/load.php?lang=en&amp;modules=ext.headertabs.styles%7Cext.slideshow.css%7Cjquery.makeCollapsible.styles%7Cmediawiki.legacy.commonPrint%2Cshared%7Cmediawiki.skinning.content.externallinks%7Cskin.timelessness.customless%7Cskins.timelessness%7Cskins.timelessness.misc&amp;only=styles&amp;skin=timelessness"/>
<link rel="stylesheet" href="/load.php?lang=en&amp;modules=ext.semanticbreadcrumblinks.styles%7Cext.smw.style%7Cext.smw.tooltip.styles&amp;only=styles&amp;skin=timelessness"/>
<link rel="stylesheet" href="/load.php?lang=en&amp;modules=ext.srf.styles&amp;only=styles&amp;skin=timelessness"/>
<script async="" src="/load.php?lang=en&amp;modules=startup&amp;only=scripts&amp;skin=timelessness"></script>
<meta name="ResourceLoaderDynamicStyles" content=""/>
<link rel="stylesheet" href="/load.php?lang=en&amp;modules=site.styles&amp;only=styles&amp;skin=timelessness"/>
<meta name="generator" content="MediaWiki 1.33.3"/>
<meta name="viewport" content="width=device-width, initial-scale=1.0, user-scalable=yes, minimum-scale=0.25, maximum-scale=5.0"/>
<link rel="alternate" type="application/rdf+xml" title="Terdzo-DZI-042" href="/index.php?title=Special:ExportRDF/Terdzo-DZI-042&amp;xmlmime=rdf"/>
<link rel="shortcut icon" href="/favicon.ico"/>
<link rel="search" type="application/opensearchdescription+xml" href="/opensearch_desc.php" title="Rinchen Terdzö (en)"/>
<link rel="EditURI" type="application/rsd+xml" href="https://rtz.tsadra.org/api.php?action=rsd"/>
<link rel="license" href="https://creativecommons.org/licenses/by-nc-sa/4.0/"/>
<!--[if lt IE 9]><script src="/load.php?lang=en&amp;modules=html5shiv&amp;only=scripts&amp;skin=Timelessness&amp;sync=1"></script><![endif]-->
</head>
<body class="mediawiki ltr sitedir-ltr mw-hide-empty-elt ns-0 ns-subject page-Terdzo-DZI-042 rootpage-Terdzo-DZI-042 skin-timelessness action-view"><div id="mw-wrapper"><div id="mw-header-container" class="ts-container"><div id="mw-header" class="ts-inner"><div id="user-tools"><div id="personal"><h2><span>Anonymous</span><div class="pokey"></div></h2><div id="personal-inner" class="dropdown"><div role="navigation" class="mw-portlet" id="p-personal" aria-labelledby="p-personal-label"><h3 id="p-personal-label" lang="en" dir="ltr">Not logged in</h3><div class="mw-portlet-body"><ul><li id="pt-login"><a href="/index.php?title=Special:UserLogin&amp;returnto=Terdzo-DZI-042" title="You are encouraged to log in; however, it is not mandatory [o]" accesskey="o"><span>Log in</span></a></li></ul></div></div></div></div></div><div id="p-logo-text" class="mw-portlet" role="banner"><a id="p-banner" class="mw-wiki-title long" href="/index.php/Main_Page">Rinchen Terdzö</a></div><div class="mw-portlet" id="p-search"><h3 lang="en" dir="ltr"><label for="searchInput">Search</label></h3><form action="/index.php" id="searchform"><div id="simpleSearch"><div id="searchInput-container"><input type="search" name="search" placeholder="Search 1,129 pages" title="Search Rinchen Terdzö [f]" accesskey="f" id="searchInput"/></div><input type="hidden" value="Special:Search" name="title"/><input type="submit" name="fulltext" value="Search" title="Search the pages for this text" id="mw-searchButton" class="searchButton mw-fallbackSearchButton"/><input type="submit" name="go" value="Go" title="Go to a page with this exact name if it exists" id="searchButton" class="searchButton"/></div></form></div></div><div class="visualClear"></div></div><div id="menus-cover"></div><div id="mw-content-container" class="ts-container"><div id="mw-content-block" class="ts-inner"><div id="mw-site-navigation"><div id="p-logo" class="mw-portlet" role="banner"><a class="mw-wiki-logo" href="/index.php/Main_Page" title="Visit the main page"></a></div><div id="site-navigation" class="sidebar-chunk"><h2><span>Navigation</span><div class="pokey"></div></h2><div class="sidebar-inner"><div role="navigation" class="mw-portlet" id="p-navigation" aria-labelledby="p-navigation-label"><h3 id="p-navigation-label" lang="en" dir="ltr">Navigation</h3><div class="mw-portlet-body"><ul><li id="n-mainpage-description"><a href="/index.php/Main_Page" title="Visit the main page [z]" accesskey="z"><span>Main page</span></a></li><li id="n-recentchanges"><a href="/index.php/Special:RecentChanges" title="A list of recent changes in the wiki [r]" accesskey="r"><span>Recent changes</span></a></li><li id="n-randompage"><a href="/index.php/Special:Random" title="Load a random page [x]" accesskey="x"><span>Random page</span></a></li><li id="n-Advanced-Search"><a href="/index.php/Special:RunQuery/Search"><span>Advanced Search</span></a></li><li id="n-Illustration-Search"><a href="/index.php/Special:RunQuery/IllustrationSearch"><span>Illustration Search</span></a></li><li id="n-help"><a href="/index.php/Help:Contents" title="The place to find out"><span>Help</span></a></li></ul></div></div><div role="navigation" class="mw-portlet" id="p-Sections" aria-labelledby="p-Sections-label"><h3 id="p-Sections-label" lang="en" dir="ltr">Sections</h3><div class="mw-portlet-body"><ul><li id="n-Biographies"><a href="/index.php/Biographies"><span>Biographies</span></a></li><li id="n-Indexes-.26-Histories"><a href="/index.php/Indexes_and_Lineage_Histories"><span>Indexes &amp; Histories</span></a></li><li id="n-Mahayoga"><a href="/index.php/Mahayoga"><span>Mahayoga</span></a></li><li id="n-Anuyoga"><a href="/index.php/Anuyoga"><span>Anuyoga</span></a></li><li id="n-Atiyoga"><a href="/index.php/Atiyoga"><span>Atiyoga</span></a></li><li id="n-Supplementary-Vols."><a href="/index.php/Supplementary_Volumes"><span>Supplementary Vols.</span></a></li><li id="n-Illustrations"><a href="/index.php/RTZ_Volume_72"><span>Illustrations</span></a></li><li id="n-Full-Outline"><a href="/index.php/RTZ_Outline"><span>Full Outline</span></a></li></ul></div></div><div role="navigation" class="mw-portlet emptyPortlet" id="p-TOOLBOX.7Ctools" aria-labelledby="p-TOOLBOX.7Ctools-label"><h3 id="p-TOOLBOX.7Ctools-label" lang="en" dir="ltr">TOOLBOX|tools</h3><div class="mw-portlet-body"><ul></ul></div></div></div></div><div id="site-tools" class="sidebar-chunk"><h2><span>Wiki tools</span><div class="pokey"></div></h2><div class="sidebar-inner"><div role="navigation" class="mw-portlet" id="p-tb" aria-labelledby="p-tb-label"><h3 id="p-tb-label" lang="en" dir="ltr">Wiki tools</h3><div class="mw-portlet-body"><ul><li id="t-specialpages"><a href="/index.php/Special:SpecialPages" title="A list of all special pages [q]" accesskey="q"><span>Special pages</span></a></li><li id="t-cite"><a href="/index.php?title=Special:CiteThisPage&amp;page=Terdzo-DZI-042&amp;id=124192" title="Information on how to cite this page"><span>Cite this page</span></a></li><li id="t-cargopagevalueslink"><a href="/index.php?title=Terdzo-DZI-042&amp;action=pagevalues" rel="cargo-pagevalues"><span>Page values</span></a></li><li id="t-smwbrowselink"><a href="/index.php/Special:Browse/:Terdzo-2DDZI-2D042" rel="search"><span>Browse properties</span></a></li></ul></div></div></div></div></div><div id="mw-related-navigation"><div id="page-tools" class="sidebar-chunk"><h2><span>Page tools</span><div class="pokey"></div></h2><div class="sidebar-inner"><div role="navigation" class="mw-portlet emptyPortlet" id="p-cactions" aria-labelledby="p-cactions-label"><h3 id="p-cactions-label" lang="en" dir="ltr">Page tools</h3><div class="mw-portlet-body"><ul></ul></div></div><div role="navigation" class="mw-portlet emptyPortlet" id="p-userpagetools" aria-labelledby="p-userpagetools-label"><h3 id="p-userpagetools-label" lang="en" dir="ltr">Userpage tools</h3><div class="mw-portlet-body"><ul></ul></div></div><div role="navigation" class="mw-portlet" id="p-pagemisc" aria-labelledby="p-pagemisc-label"><h3 id="p-pagemisc-label" lang="en" dir="ltr">More</h3><div class="mw-portlet-body"><ul><li id="t-whatlinkshere"><a href="/index.php/Special:WhatLinksHere/Terdzo-DZI-042" title="A list of all wiki pages that link here [j]" accesskey="j"><span>What links here</span></a></li><li id="t-recentchangeslinked"><a href="/index.php/Special:RecentChangesLinked/Terdzo-DZI-042" rel="nofollow" title="Recent changes in pages linked from this page [k]" accesskey="k"><span>Related changes</span></a></li><li id="t-print"><a href="/index.php?title=Terdzo-DZI-042&amp;printable=yes" rel="alternate" title="Printable version of this page [p]" accesskey="p"><span>Printable version</span></a></li><li id="t-permalink"><a href="/index.php?title=Terdzo-DZI-042&amp;oldid=124192" title="Permanent link to this revision of the page"><span>Permanent link</span></a></li><li id="t-info"><a href="/index.php?title=Terdzo-DZI-042&amp;action=info" title="More information about this page"><span>Page information</span></a></li><li id="t-pagelog"><a href="/index.php/Special:Log/Terdzo-DZI-042"><span>Page logs</span></a></li></ul></div></div></div></div><div id="catlinks-sidebar" class="sidebar-chunk"><h2><span>Categories</span><div class="pokey"></div></h2><div class="sidebar-inner"><div role="navigation" class="mw-portlet" id="p-catlist-normal" aria-labelledby="p-catlist-normal-label"><h3 id="p-catlist-normal-label" lang="en" dir="ltr">Categories</h3><div class="mw-portlet-body"><ul><li><a href="/index.php/Category:Terdzo-DZI-042"><span>Terdzo-DZI-042</span></a></li><li><a href="/index.php/Category:Rat%2Bna_gling_pa"><span>Rat+na gling pa</span></a></li><li><a href="/index.php/Category:Rin_chen_gter_mdzod"><span>Rin chen gter mdzod</span></a></li><li><a href="/index.php/Category:Rin_chen_gter_mdzod_Shechen_Edition"><span>Rin chen gter mdzod Shechen Edition</span></a></li><li><a href="/index.php/Category:Tibetan_Texts"><span>Tibetan Texts</span></a></li><li><a href="/index.php/Category:RTZ_Volume_49"><span>RTZ Volume 49</span></a></li><li><a href="/index.php/Category:Tibetan_Publications"><span>Tibetan Publications</span></a></li><li><a href="/index.php/Category:Revelations_-_gter_ma"><span>Revelations - gter ma</span></a></li><li><a href="/index.php/Category:Ritual_and_Liturgical_Texts_-_cho_ga_phyag_len"><span>Ritual and Liturgical Texts - cho ga phyag len</span></a></li><li><a href="/index.php/Category:Mahayoga"><span>Mahayoga</span></a></li></ul></div></div></div></div></div><div id="mw-content"><div id="content" class="mw-body" role="main"><div class="mw-indicators mw-body-content">
</div>
<h1 id="firstHeading" class="firstHeading">Terdzo-DZI-042</h1><div id="mw-page-header-links"><div role="navigation" class="mw-portlet" id="p-namespaces" aria-labelledby="p-namespaces-label"><h3 id="p-namespaces-label" lang="en" dir="ltr">Namespaces</h3><div class="mw-portlet-body"><ul><li id="ca-nstab-main" class="selected"><a href="/index.php/Terdzo-DZI-042" title="View the content page [c]" accesskey="c"><span>Page</span></a></li><li id="ca-talk" class="new"><a href="/index.php?title=Talk:Terdzo-DZI-042&amp;action=edit&amp;redlink=1" rel="discussion" title="Discussion about the content page (page does not exist) [t]" accesskey="t"><span>Discussion</span></a></li></ul></div></div><div role="navigation" class="mw-portlet" id="p-views" aria-labelledby="p-views-label"><h3 id="p-views-label" lang="en" dir="ltr">Page actions</h3><div class="mw-portlet-body"><ul><li id="ca-view" class="selected"><a href="/index.php/Terdzo-DZI-042" redundant="1"><span>View</span></a></li><li id="ca-formedit"><a href="/index.php?title=Terdzo-DZI-042&amp;action=formedit" title="Edit this page with a form [&amp;]" accesskey="&amp;"><span>View form</span></a></li><li id="ca-viewsource"><a href="/index.php?title=Terdzo-DZI-042&amp;action=edit" title="This page is protected.&#10;You can view its source [e]" accesskey="e"><span>View source</span></a></li><li id="ca-history"><a href="/index.php?title=Terdzo-DZI-042&amp;action=history" title="Past revisions of this page [h]" accesskey="h"><span>History</span></a></li><li id="ca-more" class="dropdown-toggle"><span>More</span></li></ul></div></div></div><div class="visualClear"></div><div class="mw-body-content" id="bodyContent"><div id="contentSub"></div><div id="mw-content-text" lang="en" dir="ltr" class="mw-content-ltr"><div class="mw-parser-output"><div class="mw-parser-output"><div style="display:none">
<p><br />
</p><p><br />
</p>
<pre><span class="smw-highlighter" data-type="4" data-state="inline" data-title="Warning" title="Property &quot;Author&quot; has a restricted application area and cannot be used as annotation property by a user."><span class="smwtticon warning"></span><span class="smwttcontent">Property "Author" has a restricted application area and cannot be used as annotation property by a user.</span></span>&#32;
</pre>
<p>&#32;&#32;
</p><p><br />
</p><p><br />
</p><p><br />
</p><p><br />
</p><p><br />
</p><p><br />
</p><p><br />
</p>
</div>
<div class="titleSection">
	<div class="bookTitle">
		<div class="textpdf"><center><div class="thumb tright"><div class="thumbinner" style="width:302px;"><a href="/index.php/File:Terdzo-DZI-042.pdf" class="image"><img alt="Terdzo-DZI-042.pdf" src="/images-rtz/thumb/7/70/Terdzo-DZI-042.pdf/page1-300px-Terdzo-DZI-042.pdf.jpg" decoding="async" width="300" height="61" class="thumbimage" srcset="/images-rtz/thumb/7/70/Terdzo-DZI-042.pdf/page1-450px-Terdzo-DZI-042.pdf.jpg 1.5x, /images-rtz/thumb/7/70/Terdzo-DZI-042.pdf/page1-600px-Terdzo-DZI-042.pdf.jpg 2x" data-file-width="1650" data-file-height="337" /></a>  <div class="thumbcaption"><div class="magnify"><a href="/index.php/File:Terdzo-DZI-042.pdf" class="internal" title="Enlarge"></a></div></div></div></div><br />
<div class="pdfcaption">Click the picture above to view the Shechen manuscript.</div></center></div>
		<div class="headerInfo">
<p>			<span class="maintib">གླུད་རབས་སྣང་སྲིད་སྤྱི་བསྐང་ཆེན་མོ་</span><br />
</p>
			<div class="mainwy">glud rabs snang srid spyi bskang chen mo</div><br />
<p>			<i>by</i> &#160;རཏྣ་གླིང་པ་ (<a href="/index.php/Rat%2Bna_gling_pa" title="Rat+na gling pa">Ratna Lingpa</a>)<br />
			<i>revealed by</i> &#160;རཏྣ་གླིང་པ་ (<a href="/index.php/Rat%2Bna_gling_pa" title="Rat+na gling pa">Ratna Lingpa</a>)<br />
			<span class="volInfo">Volume 49 (ཛི) / Pages 529-548 / Folios 1a1 to 10b6</span>
</p>
		</div>
	</div>
	<div class="breadcrumb catalogdata mw-collapsible mw-collapsed" data-expandtext="Catalog Information" data-collapsetext="Collapse">
		<div class="text-breadcrumb-content"><a href="/index.php/Main_Page" title="Main Page">Rinchen Terdzö Volumes List</a> &gt; <a href="/index.php/RTZ_Volume_49" title="RTZ Volume 49">Volume 49</a> &gt; Text #43  (<a href="#Other_Information">Scroll to Bottom</a>)</div>
<table class="catalogInfo mw-collapsible-content">

<tbody><tr>
<th class="meta">Citation
</th>
<td class="meta"><a href="/index.php/Rat%2Bna_gling_pa" title="Rat+na gling pa">rat+na gling pa</a>. glud rabs snang srid spyi bskang chen mo. In Rin chen gter mdzod chen mo pod zhe dgu pa (The Great Treasury of Rediscovered Teachings Volume 49) by 'jam mgon kong sprul, 529-548. New Delhi: Shechen Publications, 2007-2018.
</td></tr>
<tr>
<th class="meta">Author
</th>
<td class="meta">Rat+na gling pa<br /><big>རཏྣ་གླིང་པ་</big><br />
</td></tr>
<tr>
<th class="meta">Source Revealer
</th>
<td class="meta">Rat+na gling pa<br /><big>རཏྣ་གླིང་པ་</big><br />
</td></tr>
<tr>
<th class="meta">Terdzö Category
</th>
<td class="meta">Mahayoga<br />
</td></tr>
<tr>
<th class="meta">Tibetan Colophon(s)
</th>
<td class="meta"><big>
</big><ul><big><li><b>Revealer colophon:</b> སྤྱིར་གླུད་ཐམས་ཅད་ཀྱི་རྫོངས་འདེབས་དང་། ཁྱད་པར་དུ་རྫོགས་པ་ཆེན་པོའི་འབྱུང་བ་ལྔའི་གླུད་རབས་སྣང་སྲིད་སྤྱི་བསྐང་ཆེན་མོ་འདི། ཨོ་རྒྱན་པདྨའི་གསུང་འཛིན་དུས་མཐའི་གཏེར་སྟོན་རིན་ཆེན་དཔལ་བཟང་པོས་༼རཏྣ་གླིང་པ།༽རང་གཞན་ལ་ཕན་པའི་བློས་ནུབ་གཡུ་མཚོ་སྔོ་མོའི་མགུལ་བདེ་ཆེན་གླིང་གི་དབེན་གནས་སུ་སྦྱར་པའོ། །དགེའོ</li>
</big><li><big><b>Printer colophon:</b> དཔེ་ཚན་འདི་སྔོན་ཆད་གཏེར་མཛོད་དཀྱུས་སུ་མེད་ཅིང་། བལ་ཡུལ་ཞེ་དགོན་གྱི་པར་གསར་འདིར་གསར་བཞག་བྱས་པས་ལུང་རྒྱུན་ལ་ཞིབ་རྟོག་དགོས་པ་ཡིན་ནོ། །གཙང་དཔལ་རིའི་དཔེ་རྙིང་དང་གོ་བསྡུར་གྱིས་ཞུས་དག་ངེས་འདྲོང་བྱས་པ་ཡིན་ནོ</big><br /></li></ul>
</td></tr>
<tr>
<th class="meta">Wylie Colophon(s)
</th>
<td class="meta">
<ul><li><b>Revealer colophon:</b> spyir glud thams cad kyi rdzongs 'debs dang /_khyad par du rdzogs pa chen po'i 'byung ba lnga'i glud rabs snang srid spyi bskang chen mo 'di/_o rgyan pad+ma'i gsung 'dzin dus mtha'i gter ston rin chen dpal bzang pos (rat+na gling pa/)rang gzhan la phan pa'i blos nub g.yu mtsho sngo mo'i mgul bde chen gling gi dben gnas su sbyar pa'o/_/dge'o</li>
<li><b>Printer colophon:</b> dpe tshan 'di sngon chad gter mdzod dkyus su med cing /_bal yul zhe dgon gyi par gsar 'dir gsar bzhag byas pas lung rgyun la zhib rtog dgos pa yin no/_/gtsang dpal ri'i dpe rnying dang go bsdur gyis zhus dag nges 'drong byas pa yin no</li></ul>
</td></tr>
<tr>
<th class="meta">Notes
</th>
<td><b>Front left-side note:</b><br />glud rabs<br /><b>Back left-side note:</b><br />gter mdzod rgyas ba'i las tshogs rat gling<br />
</td></tr>
<tr>
<th class="meta">Links
</th>
<td class="meta">No TBRC link // No THL link
</td></tr></tbody></table>
	</div>
</div>
<div class="textsnav" style="float:left;"><a href="/index.php/Terdzo-DZI-041" title="Terdzo-DZI-041">&lt; Previous Text</a>
</div>
<div class="textsnav" style="float:right;"><a href="/index.php/Terdzo-DZI-043" title="Terdzo-DZI-043">Next Text &gt; </a>
</div><div style="clear:both;"></div>
<h1 style="font-size: 24px !important;"><span class="mw-headline" id="Tibetan_Text">Tibetan Text</span></h1>
<div id="tibetan" class="tib-text">
<p>༄༅། །གླུད་རབས་སྣང་སྲིད་སྤྱི་བསྐང་ཆེན་མོ་བཞུགས་སོ། །འབྱུང་བའི་གླུད་གཏོར་འཆི་བསླུའི་རྒྱབ་ཏུ་འགྲོ་རྒྱུ་ཡིན་ནོ། །
ྈྈྈྈྈྈྈྈ སངས་རྒྱས་ཀུན་གྱི་གསང་བ་འཛིན། །རྡོ་རྗེ་འཛིན་ལ་ཕྱག་འཚལ་ལོ། །རྫོགས་ཆེན་ནས་འབྱུང་བའི་འཆི་བསླུ་ཆེན་མོ་གཏོང་བ་དང་། མཁའ་འགྲོའི་སུན་ཟློག་འཆི་བསླུ་བརྒྱ་རྩ་བརྒྱད་ལ་སོགས་གཏང་བའི་གླུད་རྫོངས་ཆེན་མོ་འདི་ལ་གསུམ་སྟེ། དང་པོ་རྫས་གསག་པ། བར་དུ་གླུད་རབས་ཆོ་འབྲང་འདོན་པ། རྗེས་སུ་བཀྲ་ཤིས་པའི་དགའ་སྟོན་དང་སྨོན་ལམ་བཀྲ་ཤིས་བྱ་བའོ། །དང་པོ་རྫས་གསག་པ་ནི། རང་རང་གི་གཞུང་ལྟར་གསོག་གོ །བར་དུ་གླུད་རབས་ཆོ་འབྲང་འདོན་པ་ནི། རང་ཉིད་རྟ་མགྲིན་ནམ་ཕྱག་རྡོར་དུ་གསལ་བའི་ང་རྒྱལ་གྱིས། གླུད་རྣམས་སྔགས་དྲུག་ཕྱག་དྲུག་གིས་རང་གཞུང་ལྟར་ནན་ཏན་དུ་བྱིན་གྱིས་བརླབས་ལ། ཆེ་བའི་ང་རྒྱལ་གྱིས་མགྲོན་རྣམས་དབང་དུ་བསྡུ་བ་ལ་འདི་སྐད་དོ། །ཧཱུྃ། དཀོན་མཆོག་གསུམ་གྱིས་བཀའ་བསྩལ་ཏོ། །ཧེ་རུ་ཀ་ཡིས་བཀའ་བསྩལ་ཏོ། །རྡོ་རྗེ་འཆང་གིས་བཀའ་བསྩལ་ཏོ། །ཤཱཀྱ་ཐུབ་པས་བཀའ་བསྩལ་ཏོ། །རིགས་གསུམ་མགོན་པོས་བཀའ་བསྩལ་ཏོ། །ང་ནི་མཁྱེན་རབ་བདག་པོ་སྟེ། །འཕགས་པ་འཇམ་དཔལ་ཉིད་ཀྱི་སྐུ །ང་ནི་ཐུགས་རྗེའི་བདག་པོ་སྟེ། །སྤྱན་རས་གཟིགས་དབང་ཉིད་ཀྱི་གསུང་། །ང་ནི་མཐུ་སྟོབས་བདག་པོ་སྟེ། །གསང་བའི་བདག་པོ་ཉིད་ཀྱི་ཐུགས། ང་ནི་རིག་འཛིན་གསལ་བྱེད་ཡིན། །ང་ནི་དུས་ཀྱི་མཐའ་འཛིན་ཡིན། །ང་ནི་ལེགས་ཉེས་སྟངས་འཛིན་ཡིན། །ང་ནི་དབང་ཕྱུག་ཀུན་གྱི་བདག །ང་ནི་ཁྲོ་རྒྱལ་ཀུན་གྱི་རྗེ། །ང་ནི་ཁམས་གསུམ་སྙིང་རྗེའི་བདག །ཁམས་གསུམ་འདི་ན་སུ་ཡང་རུང་། །ཐམས་ཅད་ང་ཡི་དབང་དུ་འདུས། །སྲིད་པ་གསུམ་ན་ང་དབང་ཆེ། །ང་ལས་ཆེ་བཙན་སུ་ཡང་མེད། །སྔོན་གྱི་ལས་དང་འཕྲལ་གྱི་རྐྱེན། །བགེགས་སུ་གྱུར་པའི་ཚོགས་རྣམས་ཀུན། །ཚུར་གཤེགས་རྒྱལ་བའི་བཀའ་ལ་ཉོན། །སྔོན་ཆད་མཆོད་སྦྱིན་མ་ཐོབ་པར། །ད་ལྟ་སྔགས་འཆང་ངས་མཆོད་ཀྱིས། །སྔགས་འཆང་བདག་གི་བཀའ་ལ་ཉོན། །མཆོད་སྦྱིན་གླུད་གཏོར་འདི་བཞེས་ལ། །བསམ་སྦྱོར་ངན་པ་ཞི་བར་མཛོད། །ཅེས་བརྗོད་ལ། དེ་ནས་གསེར་སྐྱེམས་ལག་ཏུ་ཐོགས་ལ་རང་གི་ལྷ་སྲུང་རྣམས་ལ་དཔང་པོ་བཅོལ་བ་ནི། ཀྱཻ། གནམ་ས་དེ་ནི་མ་སྡེབས་ཤིག །དོག་ས་དེ་ནི་མ་སྐྱོད་ཅིག །སྲིད་པའི་འཇིག་རྟེན་མ་འཁྲུག་ཅིག །རྒྱལ་བ་བྱིན་རླབས་མ་ཆུང་ཞིག །སྲུང་མ་མཐུ་རྩལ་མ་ཞན་ཅིག །འགོ་བའི་ལྷ་ལྔ་མ་གཡེལ་ཅིག །ཕོ་ལྷ་གནམ་དུ་མ་གྱེས་ཤིག །ཡུལ་བདག་ཕོ་མོ་མ་འདུར་ཅིག །ལྷ་རྒོད་ཀླུ་རྒོད་མ་འཁྲུག་ཅིག །གཞི་བདག་ཕོ་མོ་མ་སྐྱོད་ཅིག །ཕ་མྱེས་གྲི་འགགས་མ་གཏོང་ཞིག །བདག་ཅག་བསོད་ནམས་གསག་པ་དང་། །ལུས་ངག་བྱིན་གྱིས་བརླབ་པའི་ཕྱིར། །སྔོན་འགྲོ་བཤམས་པའི་མཆོད་ཡོན་ལ། །སྐྱབས་གནས་བླ་མ་དཀོན་མཆོག་དང་། །ཡོན་ཏན་ལྷ་དང་སྲུང་མའི་ཚོགས། །འགོ་ཞིང་སྡོངས་གྲོགས་བྱེད་པ་རྣམས། །མཆོད་ཡོན་དམ་པ་བཞེས་ནས་ཀྱང་། །ཡས་དང་མདོས་ཀྱི་དཔུང་ཕུལ་བས། །ལུས་དང་སྲོག་གི་མགོན་མཛོད་ཅིག །བླ་དང་གླུད་དུ་བརྗེ་བར་མཛོད། །དེ་རིང་བདུད་ལ་མི་ཞིག་བསླུ། །དེ་རིང་བཙན་ལ་ཐགས་ཤིག་གཏོང་། །དེ་རིང་བགེགས་ལ་གླུད་ཅིག་བསྔོ། །དེ་རིང་གདོན་ལ་ཡས་ཤིག་གཏོང། །དེ་རིང་ལྷ་འདྲེའི་ཁྲམ་ཁ་སྤོ། །དེ་རིང་སྔ་མའི་ལན་ཆགས་འཇལ། །དེ་རིང་འཕྲལ་གྱི་ཉེས་སྐྱོན་བསལ། །དེ་རིང་ལན་ཆགས་བུ་ལོན་འཇལ། །མ་འཐབ་པ་ཡི་མཁོན་ཞིག་སྦྱོང་། །དེ་རིང་མི་དང་གདོན་དུ་འབྱེད། །ཕན་པ་ཕར་ལ་བྱེད་ཙ་ན། །གནོད་པ་ཚུར་ལ་མ་བྱེད་ཅིག །རྒྱལ་བའི་བཀའ་ལས་མ་འདའ་བར། །ཛ་གད་གསེར་སྐྱེམས་འདི་བཞེས་ལ། །བདག་གི་མགོན་དང་སྐྱབས་མཛོད་ཅིག །ཅེས་ཕུད་གཏོར། དེ་ནས་བདེན་པའི་སྟོབས་བརྗོད་ཅིང་། མགྲོན་རྣམས་སྤྱན་དྲང་བ་ནི། ཧཱུྃ། སངས་རྒྱས་རྐང་གཉིས་གཙོ་སྟེ་བདེན་པའི་མཆོག །ཆོས་ཉིད་ཆགས་དང་བྲལ་ཏེ་བདེན་པའི་མཆོག །དགེ་འདུན་འདུས་པའི་གཙོ་སྟེ་བདེན་པའི་མཆོག །བདེན་པའི་ཚིག་ལ་མི་ཉན་གང་ཡང་མེད། །བསྐལ་པ་རླུང་གིས་མི་འདེགས་གང་ཡང་མེད། །དཀོན་མཆོག་གསུམ་གྱི་བདེན་པའི་བྱིན་རླབས་ཀྱིས། །གླུད་དང་མདོས་ཀྱི་བདག་པོ་སྤྱན་འདྲེན་ནོ། །ཞེ་སྡང་གནོད་པའི་སེམས་དང་མ་བྱོན་ཅིག །ལོག་འདྲེན་བགེགས་ཀྱི་སེམས་དང་མ་བྱོན་ཅིག །བར་ཆད་གླགས་ཚོལ་སེམས་དང་མ་བྱོན་ཅིག །མཆོད་སྦྱིན་དཀྲུག་པའི་སེམས་དང་མ་བྱོན་ཅིག །བྱང་ཆུབ་སེམས་དང་བཅས་ཏེ་གནས་འདིར་བྱོན། །མཐུན་རྫས་ལེན་པའི་སེམས་དང་བཅས་ཏེ་བྱོན། །མི་དང་གླུད་དུ་བརྗེ་བའི་སེམས་དང་བྱོན། །གནས་འདིར་དཀོན་མཆོག་གསུམ་གྱི་བདེན་པ་ཡིས། །སྲིད་ཞི་ཐམས་ཅད་མགྲོན་དུ་སྤྱན་འདྲེན་ནོ། །མཐོ་བ་སྲིད་པའི་རྩེ་མོ་མན་ཆད་དང་། །དམའ་བ་ན་རག་དམྱལ་བ་ཡན་ཆད་དུ། །འཕགས་པའི་སྤྱན་གྱིས་གཟིགས་པའི་སེམས་ཅན་རྣམས། །ལ་ལ་དཀོན་མཆོག་ཐུགས་རྗེ་སྲི་ཞུའི་མགྲོན། །ལ་ལ་ལྷ་སྲུང་ཡོན་ཏན་སྡོངས་གྲོགས་མགྲོན། །ལ་ལ་རིགས་དྲུག་སྙིང་རྗེ་ལན་ཆགས་མགྲོན། །ལ་ལ་གནོད་བྱེད་བགེགས་རིགས་འགུགས་པའི་མགྲོན། །འབྱུང་བཞིས་བསྡུས་པ་ཐམས་ཅད་སྤྱན་འདྲེན་ནོ། །གླུད་ཀྱི་གཏོར་མ་མཐུན་རྫས་འདི་ན་མཆིས། །གདུག་སེམས་སྦྱོར་བ་ངན་པ་ཞི་ནས་ཀྱང་། །བརྩེ་བའི་སེམས་ཀྱིས་གནས་འདིར་བྱོན་པར་ཞུ། །དེ་རིང་བཞུགས་སར་གདན་བཏིང་ངོ་། །དེ་རིང་ཆིབས་པར་རན་བོར་རོ། །དེ་རིང་མགུལ་དུ་སྐྱེམས་འདྲེན་ནོ། །དེ་རིང་སྤྱན་ལ་གཟིགས་སུ་འབུལ། །དེ་རིང་བདེན་པའི་ཚིག་གིས་འགྲོལ། །སྲི་ཞུའི་མགྲོན་རྣམས་མ་ལུས་པ། །ཐམས་ཅད་གནས་འདིར་གཤེགས་སུ་གསོལ། །ཨ་སུ་ནྲྀ་ཏྲི་པྲེ་དུ་ཛཿ ཨོཾ་བཛྲ་ཀཾ་ཀ་ནི། མི་ཙི་མི་ཙི། ར་ར། པྲཾ་པྲཾ། ཏྲི་ཏྲི། གཾ་གཾ །གུཾ་གུཾ །ཛཿཧཱུྃ་བཾ་ཧོཿ ཨ་ཀར་ཛཿཡ། ཨ་ཀར་ཛཿཡ། བཛྲ་ཨཾ་ཀུ་ཤ་ཛཿཛཿ ཞེས་ལྕགས་ཀྱུའི་ཕྱག་རྒྱས་ཡང་ཡང་བཀུག་ལ་འདི་སྐད་དོ། །ཧཱུྃ། བསྐལ་པ་ཆེན་པོ་མཐའ་རེ་ཡངས། །རྒྱ་མཚོ་ཆེན་པོ་གཏིང་རེ་ཟབ། །འཇིག་རྟེན་ཁམས་འདི་ཁྱོན་རེ་ཆེ། །འཛམ་བུ་གླིང་འདི་བརྡལ་རེ་ལེགས། །རི་རབ་ལྷུན་པོ་འཕང་རེ་མཐོ། །དཔག་བསམ་ཤིང་ནི་སྐྱེ་རེ་ལེགས། །དེ་ལྟ་བུ་ཡི་འཛམ་གླིང་འདིར། །སྟོན་པ་ཐབས་མཁས་ཐུགས་རྗེ་ཆེ། །གདོན་བགེགས་གནོད་པའི་རྐྱེན་མང་བས། །དེ་ལ་ཕན་པའི་ཐབས་བསྩལ་པ། །དེ་ཕྱིར་འབྱུང་བའི་གླུད་འབུལ་འཚལ། །དེ་ལ་གླུད་ཀྱི་ཁུངས་བཙལ་བ། ཁུངས་ཡང་འབྱུང་བའི་ངང་ལས་བཙལ། །ཤ་ཡི་གླུད་འདི་ས་ལ་བཙལ། ཁྲག་གི་གླུད་འདི་ཆུ་ལ་བཙལ། །དྲོད་ཀྱི་གླུད་འདི་མེ་ལ་བཙལ། །དབུགས་ཀྱི་གླུད་འདི་རླུང་ལ་བཙལ། །སེམས་ཀྱི་གླུད་འདི་མཁའ་ལ་བཙལ། །འབྲུ་སྣ་བདུན་དང་རིན་ཆེན་ལྔ་། །དེ་ཡང་འབྱུང་བའི་ངང་ལ་བཙལ། །དེ་ལྟར་གླུད་ལ་ཁུངས་བཙལ་ནས། །སྔོན་ཚེ་ཕན་པའི་ཁུངས་ཤིག་བཙལ། །དེ་ལ་ཕན་པའི་ཁུངས་བཙལ་བ། །དང་པོ་བདུད་བབ་ལྷ་ལ་བབས། །ལྷ་ཆེན་མ་ཧཱ་དེ་ཝ་དང་། །ལྷ་མོ་ཨུ་མ་དེ་བཱི་གཉིས། །འཇིག་རྟེན་འདས་པའི་མདོས་བདག་བསྐུལ། །བཅོམ་ལྡན་ཕྱག་ན་རྡོ་རྗེ་ལ། །གུས་པའི་དབང་གིས་འདི་སྐད་ཞུས། །ལྷ་ཡི་འཇིག་རྟེན་སྟོངས་ལ་ཁད། །འདི་ལ་ཕན་པའི་ཐབས་ཤིག་ཞུ། །དེ་སྐད་གསོལ་བ་བཏབ་པ་དང་། །བཅོམ་ལྡན་ཕྱག་ན་རྡོ་རྗེ་ཡིས། །དེ་ལ་ཐུགས་རྗེས་མགོན་སྐྱོབ་མཛད། །རི་རབ་གླིང་བཞིའི་རྩེ་མོ་ནས། །འབྲུ་སྣ་བདུན་གྱི་ངར་ཕྱེ་ལ། །ལྷ་ཆེན་འདྲ་བའི་གླུད་བཟོས་ནས། །རིན་ཆེན་སྣ་ཚོགས་རྒྱན་གྱིས་བརྒྱན། །སྔགས་དང་ཕྱག་རྒྱས་བྱིན་བརླབས་ནས། །ལྷ་རྣམས་ཀུན་གྱི་གླུད་དུ་འབུལ། །ལྷ་ཡི་གླུད་དེ་བདུད་ལ་བསྔོས། །བདུད་དང་འདྲེ་རྣམས་གླུད་ཀྱིས་བཟློགས། །ལྷ་རྣམས་མདངས་དང་ལྡན་པར་གྱུར། །ཕན་པའི་ཁུངས་ཤིག་དེ་ནས་བྱུང། །དེ་ནས་བདུད་བབ་མི་ལ་བབས། །མི་བུ་རིགས་བཞི་ནད་ཀྱིས་བཏབ། །བགེགས་རིགས་སྟོང་ཕྲག་བརྒྱད་ཅུ་འཁྲུགས། །ཡེ་འདྲོག་སུམ་བརྒྱ་དྲུག་ཅུ་བྱུང་། །གློ་བུར་དགུ་བཅུ་རྩ་གཅིག་བྱུང། །དུས་མིན་འཆི་བ་བཅོ་བརྒྱད་བྱུང་། །མི་བུ་རིགས་བཞི་འདུས་པ་ན། །ཆུ་བཞི་འདུས་པའི་མགོ་བོ་རུ། །གནམ་གྱི་ཕྱོགས་སུ་ཁ་བསྟན་ནས། །གདུང་བའི་འོ་དོད་འབོད་པ་ནི། །ལྷ་ལ་ཐུགས་རྗེ་མི་མངའ་འམ། །མི་ཡི་འཇིག་རྟེན་སྟོངས་ལ་ཁད། །འདི་ལ་ཕན་པའི་སྐྱབས་ཤིག་ཞུ། །དེ་སྐད་གསོལ་བ་བཏབ་པ་ཡིས། །བཅོམ་ལྡན་ཕྱག་ན་རྡོ་རྗེ་ཡིས། །མི་ལ་ཐུགས་རྗེས་སྐྱབས་མཛད་པ། །འབྱུང་བ་ལྔ་ལ་གླུད་བཙལ་ནས། །སྐྱེ་འགྲོ་མི་ཡི་གཟུགས་བྱས་ཏེ། །རིན་ཆེན་སྣ་ཚོགས་རྒྱན་གྱིས་བརྒྱན། །དར་དང་ཟ་འོག་ཆས་སུ་བསྩལ། །ཏིང་འཛིན་སྔགས་དང་ཕྱག་རྒྱ་ཡིས། །བྱིན་བརླབས་འདོད་ཡོན་ལྔ་རུ་གྲུབ། །མི་བུ་རིགས་བཞིའི་གླུད་དུ་བཏང་། །བགེགས་ཀྱི་ཚོགས་རྣམས་མཉེས་གྱུར་ནས། །མི་རྣམས་བདེ་ཞིང་སྐྱིད་པར་གྱུར། །ཕན་པའི་ཁུངས་ཤིག་དེ་ལྟར་བྱུང་། །ཡང་ནི་ཁུངས་བྱུང་ལེ་འུ་ལས། །ས་ལའི་རྒྱལ་པོ་གསལ་རྒྱལ་ལ། །མི་རུང་ལྟས་ངན་སྣ་དགུ་བབས། །སྟག་ལོ་དཔྱིད་ཟླ་ར་བ་ལ། །གནམ་ནས་ཁྲག་གི་ཆར་པ་བབས། །བཙན་དང་མ་མོ་གཟའ་ཀླུས་ཟིན། །རྒྱལ་པོའི་ལུས་ལ་ནད་ཀྱིས་བཏབ། །དེ་ལ་ཕན་པའི་ཐབས་ཤིག་བཙལ། །སློབ་དཔོན་བྲམ་ཟེ་མཆོག་སྲེད་ཀྱིས། །འབྲུ་སྣ་ཉི་ཤུ་རྩ་ལྔ་བཏགས། །ཆུ་སྣ་དེ་ནི་བདུན་གྱིས་སྦྲུས། །དཀོར་ཆས་རྣམ་པ་བདུན་གྱིས་བརྒྱན། །དར་དང་ཟ་འོག་གོས་སུ་བཀོན། །སྔགས་དང་ཕྱག་རྒྱས་བྱིན་བརླབས་ཏེ། །རྒྱལ་པོའི་གླུད་དུ་བཏང་བ་སྟེ། །གསལ་རྒྱལ་འཆི་བདག་བདུད་ལས་ཐར། །ཕན་པའི་ཁུངས་ཤིག་དེ་ནས་བྱུང་། །ཡང་ནི་ཕན་པའི་ཁུངས་ཤིག་བཙལ། །སྔོན་གྱི་རྒྱལ་པོ་ཏྲི་ཏྲི་ལ། །དྲི་ཟ་ཟུར་ཕུད་གདོན་གྱིས་ཟིན། །དེ་ལ་ཅིའི་ཕན་ཐབས་བཙལ་བས། །མུ་སྟེགས་ལོག་ལྟ་སྡིག་སྤྱོད་ཀྱིས། །བློན་པོའི་ཕྲུ་གུ་བརྒྱ་རྩ་བརྒྱད། །གླུད་དུ་གཏང་ན་ཕན་ནོ་ཟེར། །བློན་པོའི་ཕྲུ་གུ་བརྒྱ་རྩ་བརྒྱད། །ལྕགས་ཀྱི་རྡང་ལ་བརྒྱུས་ཏེ་བཞག །གླུད་དུ་གཏོང་ལ་ཁད་པ་ན། །ནམ་མཁའི་ཁམས་ནས་སྒྲ་བྱུང་བ། །དེས་ནི་ཕན་པར་མི་འགྱུར་ཏེ། །འབྲུ་མཆོག་དེ་ནི་སྣ་བདུན་ལས། །རྒྱལ་པོའི་ལུས་ཀྱི་ཚད་དུ་བྱས། །གླུད་དུ་གཏང་ན་ཕན་ནོ་སྐད། །དེ་ལྟར་བྱས་པས་བདུད་ལས་ཐར། །ཕན་པའི་ཁུངས་ཤིག་དེ་ནས་བྱུང་། །ཡང་ནི་ཕན་པའི་ཁུངས་ཤིག་བཙལ། །བུ་མོ་བློ་གྲོས་བཟང་མོ་ལ། །ཚེ་བླ་སྤུན་གསུམ་བདུད་དུ་བབས། །ལུས་ལ་འབྱུང་འཁྲུགས་ནད་ཀྱིས་ཐེབས། །དེ་ལ་ཅིའི་ཕན་ཐབས་ཞུས་པས། །སློབ་དཔོན་དྷ་ན་སཾསྐྲྀ་ཏས། །འབྲུ་སྣ་བདུན་ལས་གླུད་དུ་བྱས། །རིན་ཆེན་དར་ཟབ་མང་པོས་བརྒྱན། །བྱིན་གྱིས་བརླབས་ཏེ་བདེན་པ་བདར། །བུ་མོ་འཆི་བདག་བདུད་ལས་ཐར། །ཕན་པའི་ཁུངས་ཤིག་དེ་ནས་བྱུང་། །ཡང་ནི་ཕན་པའི་ཁུངས་ཤིག་བཙལ། །བཙད་པོ་ཁྲི་སྲོང་ལྡེའུ་བཙན་ལ། །མཐའ་ཡི་བགེགས་རིགས་ཀུན་འདུས་ནས། །སྐུ་ལ་མི་བཟད་ནད་ཀྱིས་ཐེབས། །ཆག་ཆེན་ཉམས་སུ་ང་བ་ལ། །སློབ་དཔོན་པདྨ་འབྱུང་གནས་ཀྱིས། །འབྲུ་སྣ་ལྔ་ཡི་གླུད་ཆེན་ལ། །རིན་ཆེན་དར་ཟབ་མང་པོས་བརྒྱན། །སྔགས་དང་ཕྱག་རྒྱས་བྱིན་བརླབས་ཏེ། །བདུད་ལ་བདེན་པའི་ཚིག་གིས་བསྔོས། །དུས་མིན་ཚེ་ཡི་བར་ཆད་བཟློགས། །རྒྱལ་པོའི་མངའ་ཐང་དགུང་ལ་རེག །ཕན་པའི་ཁུངས་ཤིག་དེ་ནས་བྱུང་། །སྔོན་ནི་ལྷ་ཆེན་དབང་ཕྱུག་གླུད། །ད་ལྟ་རྒྱུ་སྦྱོར་འཁོར་བཅས་གླུད། །སྔོན་གྱི་མི་བུ་རིགས་བཞིའི་གླུད། །ད་ལྟ་རྒྱུ་སྦྱོར་འཁོར་བཅས་གླུད། །སྔོན་ནི་རྒྱལ་པོ་གསལ་རྒྱལ་གླུད། །ད་ལྟ་རྒྱུ་སྦྱོར་ཡོན་བདག་གླུད། །སྔོན་གྱི་རྒྱལ་པོ་ཏྲི་ཏྲིའི་གླུད། །ད་ལྟ་རྒྱུ་སྦྱོར་ཁྱེ་འུའི་གླུད། །སྔོན་གྱི་ཨུ་མ་དེ་བཱི་གླུད། །ད་ལྟ་རྒྱུ་སྦྱོར་བུད་མེད་གླུད། །སྔོན་གྱི་བུ་མོ་བློ་གྲོས་གླུད། །ད་ལྟ་རྒྱུ་སྦྱོར་བུ་མོའི་གླུད། །སྔོན་གྱི་རྒྱལ་པོ་ཁྲི་སོང་གླུད། །ད་ལྟ་སྦྱིན་བདག་འདི་ཡི་གླུད། །བདུད་བགེགས་གདོན་གྱི་ཚོགས་རྣམས་ཀུན། །མི་དང་གླུད་དུ་བརྗེ་བར་མཛོད། །སྔོན་ཚེ་ཕན་པ་དེ་ལྟར་ཕན། །ད་གསོལ་ཙ་ན་འདི་ལྟར་གསོལ། །འབྲུ་སྣ་ངར་གྱི་མི་ཆེན་འདི། །འབྲུ་བྱུང་དང་པོ་འདི་ལྟར་བྱུང་། །ནས་ནི་དམུ་ཡི་ཡུལ་ནས་བྱུང་། །སྲན་མ་ཕྱ་ཡི་ཡུལ་ནས་བྱུང་། །འབྲས་ནི་རྒྱ་གར་ཡུལ་ནས་བྱུང་། །གྲོ་ནི་མོན་གྱི་ཡུལ་ནས་བྱུང་། །ཏིལ་ནི་ཟ་ཧོར་ཡུལ་ནས་བྱུང་། །སོ་བ་སྲིན་པོའི་ཡུལ་ནས་བྱུང་། །བྲ་བོ་འཇང་གི་ཡུལ་ནས་བྱུང་། །རིན་ཆེན་སྣ་ལྔ་ཀླུ་ལས་བྱུང་། །དར་ཟབ་སྣ་ལྔ་རྒྱ་ལས་བྱུང་། །མཐའ་འཁོབ་བོད་ཀྱི་རྒྱལ་ཁམས་འདིར། །དེ་ཚོ་འཛོམ་པར་མ་གྱུར་ཀྱང་། །དཀར་མོ་ནས་ཀྱི་གསང་ཕྱེ་དང་། །གཙང་ཞིང་དག་པའི་སྤྱིན་ས་ལ། །གསེར་དངུལ་ཟངས་ལྕགས་རིན་ཆེན་བརྡར། །དར་ཟབ་རིན་ཆེན་རྒྱན་གྱིས་སྤྲས། །སྔགས་དང་ཕྱག་རྒྱས་བྱིན་བརླབས་ནས། །རྒྱུ་སྦྱོར་ཡོན་བདག་འཁོར་བཅས་ཀྱི། །གླུད་དུ་བྱས་ནས་ཚིག་གིས་འགྲེལ། །རྒྱུ་བཟང་ངར་གྱི་མི་ཆེན་འདི། །ཞོ་ཤའི་སྙིང་ལ་ལུང་ཐང་མིག །འགྲོན་བུའི་སོ་ལ་མུ་ཏིག་ཀླད། །ཚབ་ཟེར་སྐྲ་ལ་མཚལ་གྱི་ཁྲག །དུང་གི་རུས་པ་སྐྲ་ཡི་ཚིལ། །པུ་ཤེལ་ཙེ་ནི་རྒྱུས་པའི་གླུད། །རིན་ཆེན་སྣ་བདུན་སྣང་གསལ་དང་། །རྣམ་པར་ཤེས་པའི་ཚོགས་བརྒྱད་ལྡན། །རྐང་པ་གཡས་པ་ཐབས་ཆེན་ལྕགས། །རྐང་པ་གཡོན་པ་ཤེས་རབ་ཟངས། །ཕྱི་རུ་གོན་པ་གོས་ཀྱི་གླུད། །རིན་ཆེན་སྣ་ལྔ་ནོར་གྱི་གླུད། །རྟེན་འབྲེལ་རྣམ་ཤེས་བརྒྱད་དང་ལྡན། ཁམས་ཆེན་བཅོ་བརྒྱད་འདི་ལ་ཚང་། །སྐྱེ་མཆེད་བཅུ་གཉིས་འདི་ལ་རྫོགས། །ཚེ་མདའ་གཡས་ལ་སྙུག་གཞུ་གཡོན། །ཡོན་བདག་སྐེ་ནས་ནོར་ཕོག་ནས། །གཅེས་པའི་ངར་གླུད་སྐེ་ལ་བཏགས། །དེ་འདྲའི་ཡོན་ཏན་ལྡན་པ་ལ། །སྣང་སྲིད་ལྷ་འདྲེའི་སྤྱན་ལམ་དུ། །གླུད་ལ་བཟའ་བའི་ཤ་མེད་སྙམ། །གླུད་ལ་བཏུང་བའི་ཁྲག་མེད་སྙམ། །གླུད་ལ་ཁྱེར་བའི་ནོར་མེད་སྙམ། །དཀོན་མཆོག་གསུམ་གྱི་བདེན་པ་དང་། །སྔགས་དང་ཕྱག་རྒྱའི་བྱིན་རླབས་ཀྱིས། །གླུད་འདི་འདོད་ཡོན་ལྔ་དང་ལྡན། །ཟས་སུ་འབྲང་རྒྱས་ཟས་སྣ་དང་། །ཤ་མར་བུ་རམ་ལ་སོགས་འབུལ། །སྐོམ་དུ་བུ་རམ་ཇ་དང་ཆང་། །གསེར་སྐྱེམས་རོ་མཆོག་ལྡན་པ་འབུལ། །གླུད་ལ་རྫོངས་བའི་ནོར་སྐལ་འབུལ། །རྟ་ཁལ་དང་ནི་དྲེལ་ཁལ་དང་། །མཛོ་ཁལ་དང་ནི་གཡག་ཁལ་འབུལ། །སྟག་སྒྲོ་དང་ནི་གཟིག་སྒྲོ་རུ། །དཀོར་ནོར་རྣམ་པ་སྣ་ཚོགས་བཀང་། །གླུད་ཀྱི་ནོར་དང་རྫོངས་སུ་འབུལ། །འབྲུ་སྣ་ངར་གྱི་མི་ཆེན་འདི། །འབྱུང་བ་ལྔ་ཡི་ཆས་སུ་བསྩལ། །རྣམ་ཤེས་བརྒྱད་ཀྱི་ཁོང་གསེང་བཏད། །ཕྱི་རྫས་དར་དང་ཟབ་ལས་བགྱིས། །ནང་རྫས་གསེར་དང་དངུལ་ལས་བགྱིས། །ཆས་ཆས་དེ་ནི་བརྡར་བརྡར་ནས། །སྐྱེས་པ་དམག་ལ་ཆས་པ་འདྲ། །བརྒྱན་བརྒྱན་དེ་ནི་བཏགས་བཏགས་ནས། །མོ་བཙུན་བག་མར་ཆས་པ་འདྲ། །བྲིས་བྲིས་དེ་ནི་བཀོད་བཀོད་ནས། །སྟག་གཟིག་ཚང་ནས་ཐོན་པ་འདྲ། །མི་བས་གླུད་བཟང་ཁྱད་པར་ཅན། །བཞིན་བཟང་མཛེས་སྡུག་སྐད་རེ་སྙན། །དེ་འདྲའི་ཡོན་ཏན་དཔག་ཏུ་མེད། །སྒང་བུ་དེ་ནི་མཐོ་མཐོ་ནས། །གསུང་སྙན་དེ་ནི་ཀྱུ་རུ་རུ། །གཤོང་བུ་དེ་ནི་དམའ་དམའ་ནས། །འགྲོས་བཟང་དེ་ནི་ལྡེམས་སེ་ལྡེམ། །མི་བས་སྐད་བཟང་ཚངས་པའི་སྐད། །སྤྱན་ལ་བྱམས་པའི་གཟུགས་རེ་མཛེས། །སྙན་ལ་བྱམས་པའི་ངག་རེ་སྙན། །ཐུགས་ལ་བྱམས་པའི་ཡིད་རེ་འཕྲོག །མཐུན་གླུད་རྫས་ཀྱི་གླུད་འབུལ་ལོ། །འདྲ་གླུད་གཟུགས་ཀྱི་གླུད་འབུལ་ལོ། །གཞལ་གླུད་ལན་ཆགས་གླུད་འབུལ་ལོ། །མི་ནི་ངན་པ་ཤུལ་དུ་བཞག །གླུད་ནི་བཟང་པོ་ཕྱག་ཏུ་འབུལ། །སྐྱེས་པ་ཕོ་ཡི་གླུད་དུ་འབུལ། །ཕོ་གླུད་གཡས་སུ་སྒ་ར་ར། །ཟ་མ་མོ་ཡི་གླུད་དུ་འབུལ། །མོ་གླུད་གཡོན་དུ་ཆི་ལི་ལི། །བྱིས་པ་ཆུང་གི་གླུད་དུ་འབུལ། །ཆུང་གླུད་མདུན་དུ་མེ་རེ་རེ། །དེ་ལྟར་ཡོན་ཏན་ལྡན་པ་ཡི། །ད་ནི་གླུད་འདི་གཏོང་ཡང་འཚལ།  །ཧཱུྃ། གླུད་འདི་ཤར་གྱི་ཕྱོགས་སུ་གཏོང་། །དེ་ན་དྲི་ཟའི་གདོན་ཚོགས་བཞུགས། །སྲིད་པའི་མདོས་ཆེན་ཁྱོད་སོང་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །དྲི་ཟའི་བཀའ་གདོན་དགྲ་ལ་སྒྱུར། །ཨོཾ་ཨིནྡྲ་ཡེ་ས་མ་ཡ་ཟློགས། ཧཱུྃ། གླུད་འདི་ཤར་ལྷོ་མཚམས་སུ་གཏོང་། །དེ་ན་མེ་ལྷ་ཕོ་མོ་བཞུགས། །སྲིད་པའི་མདོས་ཆེན་ཁྱོད་སོང་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །མེ་ལྷའི་གདོན་ཚོགས་དགྲ་ལ་སྒྱུར། །ཨོཾ་ཨགྣེ་ཡེ་ས་མ་ཡ་ཟློགས། ཧཱུྃ། གླུད་འདི་ལྷོ་ཡི་ཕྱོགས་སུ་གཏོང་། །དེ་ན་གཤིན་རྗེའི་གདོན་ཚོགས་བཞུགས། །སྲིད་པའི་མདོས་ཆེན་ཁྱོད་སོང་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །གཤིན་རྗེའི་འཕྲུལ་འཁོར་དགྲ་ལ་སྒྱུར། །ཨོཾ་ཡ་མ་ན་ཡེ་ས་མ་ཡ་ཟློགས། ཧཱུྃ། གླུད་འདི་ལྷོ་ནུབ་མཚམས་སུ་གཏོང་། །དེ་ན་སྲིན་པོ་ཤ་ཟ་བཞུགས། །སྲིད་པའི་མདོས་ཆེན་ཁྱོད་སོང་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །སྲིན་པོའི་ཕོ་གླང་དགྲ་ལ་སྒྱུར། །ཨོཾ་ནི་རི་ཏི་རཀྴ་ས་མ་ཡ་ཟློགས། ཧཱུྃ། གླུད་འདི་ནུབ་ཀྱི་ཕྱོགས་སུ་གཏོང་། །དེ་ན་ཀླུ་ཡི་གདོན་ཆེན་བཞུགས། །སྲིད་པའི་མདོས་ཆེན་ཁྱོད་སོང་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །ཀླུ་ཡི་གཏད་ཁྲམ་དགྲ་ལ་སྒྱུར། །ཨོཾ་བཱ་རུ་ཎ་ཡེ་ནཱ་ག་རཱ་ཙ་ས་མ་ཡ་ཟློགས། ཧཱུྃ། གླུད་འདི་ནུབ་བྱང་མཚམས་སུ་གཏོང་། །དེ་ན་རླུང་ལྷའི་གདོན་ཚོགས་བཞུགས། །སྲིད་པའི་མདོས་ཆེན་ཁྱོད་སོང་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །རླུང་ལྷའི་འཁོར་ལོ་དགྲ་ལ་སྒྱུར། །ཨོཾ་བ་ཡ་བྷེ་ཡེ་ས་མ་ཡ་ཟློགས། ཧཱུྃ། གླུད་འདི་བྱང་གི་ཕྱོགས་སུ་གཏོང་། །དེ་ན་གནོད་སྦྱིན་ཕོ་མོ་བཞུགས། །སྲིད་པའི་མདོས་ཆེན་ཁྱོད་སོང་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །གནོད་སྦྱིན་གདོན་ཚོགས་དགྲ་ལ་སྒྱུར། །ཨོཾ་ཀུ་བེ་ར་ཡེ་ས་མ་ཡ་ཟློགས། ཧཱུྃ། གླུད་འདི་བྱང་ཤར་མཚམས་སུ་གཏོང་། །དེ་ན་བགེགས་ཀྱི་གདོན་ཚོགས་བཞུགས། །སྲིད་པའི་མདོས་ཆེན་ཁྱོད་སོང་ལ། །རྒྱུ་སྦྱོར་ཡོན་གྱི་བདག་པོ་ཡིས། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །བགེགས་ཀྱི་གདུག་རྩུབ་དགྲ་ལ་སྒྱུར། །ཨོཾ་ཨི་ཤཱ་ནཿཡེ་ས་མ་ཡ་ཟློགས། ཧཱུྃ། གླུད་འདི་སྟེང་གི་ཕྱོགས་སུ་གཏོང་། །དེ་ན་ཚངས་པ་བརྒྱ་བྱིན་བཞུགས། །སྲིད་པའི་མདོས་ཆེན་ཁྱོད་སོང་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །ལྷ་བདུད་གནམ་བབས་དགྲ་ལ་སྒྱུར། །ཨོཾ་བྲཧྨ་ན་ཡེ་ས་མ་ཡ་ཟློགས། ཧཱུྃ། གླུད་འདི་འོག་གི་ཕྱོགས་སུ་གཏོང་། །དེ་ན་ཀླུ་དང་ས་བདག་བཞུགས། །སྲིད་པའི་མདོས་ཆེན་ཁྱོད་སོང་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །ཀླུ་གཉན་ས་བདག་གདུག་རྩུབ་དགྲ་ལ་སྒྱུར། །ཨོཾ་ནཱ་ག་བྷཱུ་མི་པ་ཏིཿས་མ་ཡ་ཟློགས། ཀྱཻ། ནམ་མཁའ་གང་བའི་ལྷ་འདྲེ་ལ། །ས་གཞི་གང་བའི་གླུད་འབུལ་འཚལ། །ཤ་ཡི་གླུད་འདི་ས་ལ་གཏོང་། །ས་ལ་གནས་པའི་ལྷ་འདྲེ་རྣམས། །སྲིད་པའི་མདོས་ཆེན་འདི་ལོངས་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །རྒྱུ་སྦྱོར་ཡོན་གྱི་བདག་པོ་འདི། །བཟུང་པ་ཐོངས་ལ་བཅིངས་པ་ཁྲོལ། །མནན་པ་ཁྱོགས་ལ་བསྡམས་པ་གློད། ཁྲག་གི་གླུད་འདི་ཆུ་ལ་གཏོང་། །ཆུ་ལ་གནས་པའི་ལྷ་འདྲེ་རྣམས། །སྲིད་པའི་མདོས་ཆེན་འདི་ལོངས་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །རྒྱུ་སྦྱོར་ཡོན་གྱི་བདག་པོ་འདི། །བཟུང་པ་ཐོངས་ལ་བཅིངས་པ་ཁྲོལ། །མནན་པ་ཁྱོགས་ལ་བསྡམས་པ་གློད། །དྲོད་ཀྱི་གླུད་འདི་མེ་ལ་གཏོང་། །མེ་ལ་གནས་པའི་ལྷ་འདྲེ་རྣམས། །སྲིད་པའི་མདོས་ཆེན་འདི་ལོངས་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །རྒྱུ་སྦྱོར་ཡོན་གྱི་བདག་པོ་འདི། །བཟུང་པ་ཐོངས་ལ་བཅིངས་པ་ཁྲོལ། །མནན་པ་ཁྱོགས་ལ་བསྡམས་པ་གློད། །དབུགས་ཀྱི་གླུད་འདི་རླུང་ལ་གཏོང་། །རླུང་ལ་གནས་པའི་ལྷ་འདྲེ་རྣམས། །སྲིད་པའི་མདོས་ཆེན་འདི་ལོངས་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །རྒྱུ་སྦྱོར་ཡོན་གྱི་བདག་པོ་འདི། །བཟུང་པ་ཐོངས་ལ་བཅིངས་པ་ཁྲོལ། །མནན་པ་ཁྱོགས་ལ་བསྡམས་པ་གློད། །རུས་པའི་གླུད་འདི་བྲག་ལ་གཏོང་། །བྲག་ལ་གནས་པའི་ལྷ་འདྲེ་རྣམས། །སྲིད་པའི་མདོས་ཆེན་འདི་ལོངས་ལ། །རྒྱུ་སྦྱོོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །རྒྱུ་སྦྱོར་ཡོན་གྱི་བདག་པོ་འདི། །བཟུང་པ་ཐོངས་ལ་བཅིངས་པ་ཁྲོལ། །མནན་པ་ཁྱོགས་ལ་བསྡམས་པ་གློད། །སེམས་ཀྱི་གླུད་འདི་མཁའ་ལ་གཏོང་། །ནམ་མཁར་གནས་པའི་ལྷ་འདྲེ་རྣམས། །སྲིད་པའི་མདོས་ཆེན་འདི་ལོངས་ལ། །རྒྱུ་སྦྱོར་ཡོན་གྱི་བདག་པོ་ཡི། །དུས་མིན་འཆི་བ་ཟློག་ཏུ་གསོལ། །ཆག་ཆེན་ཉམ་ང་སྒྱུར་དུ་གསོལ། །རྒྱུ་སྦྱོར་ཡོན་གྱི་བདག་པོ་འདི། །བཟུང་པ་ཐོངས་ལ་བཅིངས་པ་ཁྲོལ། །མནན་པ་ཁྱོགས་ལ་བསྡམས་པ་གློད། །དུས་མིན་འཆི་བ་ཟློག་ཏུ་གསོལ། །དེ་ནས་བདེན་པའི་སྟོབས་བརྗོད་ལ། ཀྱཻ། གདོན་བགེགས་ཚོགས་རྣམས་ཚུར་ཉོན་དང་། ཁྱོད་ཀྱིས་འདི་ལྟར་ཤེས་པར་གྱིས། །སྡིག་པ་ཆུང་ཞིང་ཆུང་ན་ཡང་། །མི་གནོད་སྙམ་དུ་བརྙས་མི་བྱ། །མེ་སྟག་ཆུང་བ་དག་གིས་ཀྱང་། །རྩྭ་ཕུང་རི་ཙམ་སྲེག་པར་བྱེད། །དེ་ལྟར་བྱས་པ་དེ་ཡིན་ཀྱང་། །དགེ་བ་ཆུང་ཡང་བརྙས་མི་བྱ། །ཆུ་ཡི་ཐིགས་པ་ཆུང་ངུ་ཡིས། །སྣོད་ནི་ཆེན་པོ་གང་བར་འགྱུར། །དགེ་བ་ཆུང་ཡང་བསྒྲུབ་པར་བྱ། །སྡིག་པ་ཆུང་ཡང་སྤང་བར་བྱ། །འགྲོ་མགོན་ཐུབ་པའི་ཞལ་ནས་ཀྱང་། །སྡིག་པ་ཅི་ཡང་མི་བྱ་སྟེ། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་འདུལ། །གཞན་གྱི་སེམས་ནི་དཀྲུག་མི་བྱ། །དེ་སྐད་གསུངས་པ་རྒྱལ་བའི་བཀའ། །ཉི་ཟླ་ཐང་ལ་ལྷུང་ཡང་སྲིད། །ཆུ་ཀླུང་གྱེན་ལ་ཟློག་ཀྱང་སྲིད། །བྱ་རོག་དཀར་པོར་འགྱུར་ཡང་སྲིད། །རྒྱལ་བའི་བཀའ་ལ་འགྱུར་བ་མེད། །དཀར་ནག་ལས་ཀྱི་འབྲས་བུ་ནི། །བདེན་པ་རྒྱལ་བའི་བཀའ་ལས་གསུངས། ཁྱེད་རྣམས་མ་རུངས་གདུག་སེམས་ཅན། །སྔོན་ཡང་གཞན་ལ་གནོད་བྱས་པས། །ད་ལྟ་བསམ་སྦྱོར་ངན་པར་སྐྱེས། །ད་རུང་གཞན་ལ་གནོད་བྱེད་ཅིང་། །རྒྱལ་བའི་བཀའ་ལ་མི་ཉན་ན། །སྡུག་བསྔལ་བཟོད་པར་དཀའ་བ་དང་། །མནར་མེད་དམྱལ་བའི་གནས་སུ་སྐྱེ། །དེ་བས་གནོད་འཚེ་སྤང་ནས་ནི། །གཞན་ལ་ཕན་པའི་སེམས་ཀྱིས་སུ། །གླུད་གཏོར་མཐུན་རྫས་འདི་ལོངས་ལ། །འཁོར་འདིར་གནོད་པ་མ་མཛད་པར། །ཆག་ཆེན་ཉམ་ང་ཐམས་ཅད་ཟློགས། །ཨེ་ཨེ་ས་མ་ཡ་ཟློག །ལཾ་ལཾ་ས་མ་ཡ་ཟློག །ཁཾ་ཁཾ་ས་མ་ཡ་ཟློག །རཾ་རཾ་ས་མ་ཡ་ཟློག །ཡཾ་ཡཾ་ས་མ་ཡ་ཟློག །མ་མ་སྔོ་ཏ་སྔོ་ཏ་ས་མ་ཡ་ཟློག །ཨེ་ཡཾ་རཾ་ཁཾ་ལཾ་འབྱུང་བ་ལྔ་ཡི་གནོད་པ་ཐམས་ཅད་ཕྱིར་ཟློག་ཟློག་བྷྱོ་བྷྱོཿ ཞེས་བརྒྱའམ་ཉེར་གཅིག་བརྗོད། དེ་ནས་རྫོགས་ཆེན་རྒྱུད་གཞུང་མང་པོ་ནས་འབྱུང་བའི་གླུད་འཕྱོང་ནི། གླུད་མདོས་མང་ཙམ་བསྔོས་ལ། ཧཱུྃ། ཁྱེར་ཅིག་ཁྱེར་གཅིག་སྟོབས་ལྡན་རྣམས། །སྲེད་དང་ཆགས་དང་ཞེན་པ་དང་། །དྲན་དང་བཟུང་དང་བསམ་དང་རེག །ཀློད་དང་གྲོལ་དང་ཞི་བར་མཛོད། །ཅེས་ལོ་གྲངས་ཙམ་མམ་སུམ་འགྱུར་བརྒྱ་རྩ་བརྒྱད་སོགས་བརྗོད་དོ། །གླུད་གོམ་གང་ཙམ་སྤགས་ལ། དེ་ནས་གླུད་ལམ་བསྟན་པ་ནི། ཀྱཻ། སྲིད་པའི་རྩེ་མོ་མན་ཆད་དང་། །ན་རག་དམྱལ་བ་ཡན་ཆད་དུ། །ཕྱོགས་བཅུའི་ལྷ་འདྲེའི་ཚོགས་རྣམས་ཀུན། །སྔོན་ཆད་མཆོད་སྦྱིན་མ་ཐོབ་པར། །དེ་རིང་བདག་གིས་ཁྱེད་མཆོད་ཀྱིས། །མི་དང་གླུད་དུ་བརྗེ་བར་མཛོད། །གླུད་དང་ལྷ་འདྲེ་སྡེབས་ལ་སོང་། །གླུད་ལ་དེ་ནི་ལམ་བསྟན་འཚལ། །དཔྱིད་ཀྱི་དེ་ནི་ཟླ་གསུམ་ལ། །ཆུ་གསུམ་འདུས་པའི་གཞུང་ལ་སོང་། །དབྱར་གྱི་དེ་ནི་ཟླ་གསུམ་ལ། །རི་གསུམ་འདུས་པའི་རྩེ་ལ་སོང་། །སྟོན་གྱི་དེ་ནི་ཟླ་གསུམ་ལ། །ལུང་གསུམ་འདུས་པའི་མདོ་ལ་སོང་། །དགུན་གྱི་དེ་ནི་ཟླ་གསུམ་ལ། །ལམ་གསུམ་འདུས་པའི་མདོ་ལ་སོང་། །ལྷ་ཡི་དལ་ཁ་ཟློག་ཀྱིན་སོང་། །བདུད་ཀྱི་ཁྲམ་ཁ་སྒྱུར་གྱིན་སོང་། །བཙན་གྱི་པྲ་ལྟས་ཟློག་ཀྱིནསོང་། །མ་མོའི་འདུན་མ་སྤོས་ཀྱིན་སོང་། །གཟའ་ཡི་དཀྱུས་ཁ་སྒྱུར་གྱིན་སོང་། །དམུ་ཡི་དལ་ཁ་ཟློག་ཀྱིན་སོང་། །རྒྱལ་པོའི་འཕོ་སྐྱས་ཟློག་ཀྱིན་སོང་། །ཐེའུ་རང་རྫོང་འདེབས་ཟློག་ཀྱིན་སོང་། །ཀླུ་ཡི་དུག་རྣམས་འཇོམས་ཀྱིན་སོང་། །བན་དྷེའི་རྦོད་གཏོང་ཟློག་ཀྱིན་སོང་། །སྲིད་པའི་དལ་ཁ་སྐྱོད་ཀྱིན་སོང་། །དུས་མིན་འཆི་བ་ཟློག་ཀྱིན་སོང་། །གློ་བུར་རྐྱེན་ངན་ཟློག་ཀྱིན་སོང་། །སྔ་མའི་ལན་ཆགས་འཇལ་གྱིན་སོང་། །འཕྲལ་གྱི་ཉེས་སྐྱོན་བསལ་གྱིན་སོང་། །འཛུམ་པའི་མདངས་ཀྱིས་སྟོན་ཅིང་སོང་། །སྙན་པའི་ངག་གིས་འགྲོལ་གྱིན་སོང་། །ད་བཞེས་དེ་ནི་ད་བཞུད་འཚལ། །གླུད་དང་ལྷ་འདྲེ་སྡེབ་གྱིས་ལ། །གཤེགས་སོ་རང་རང་གནས་སུ་གཤེགས། །ཐམས་ཅད་དགྱེས་ཤིང་ཚིམས་ནས་ཀྱང་། །རང་གི་ཡུལ་དུ་ད་སོང་ལ། །ཕྱིན་ཆད་གནོད་འཚེ་མ་བྱེད་ཅིག །ཟློག་ཟློགས། སྒྱུར་སྒྱུར། བྷྱོ་བྷྱོ། ཞེས་པ་དང་གཞན་ཡང་ཟློག་སྒྱུར་བྱའོ། །དེས་ནི་ཕྱི་ནང་བར་ཆད་ཀུན་ཟློག་ཅིང་། །དུས་མིན་འཆི་བའི་རྐྱེན་ལས་རབ་ཐར་ནས། །ཕྲིན་ལས་རྣམ་བཞི་ལྷུན་གྱིས་གྲུབ་པ་དང་། །བཀྲ་ཤིས་བདེ་ལེགས་ཀུན་གྱི་མཆོག་ཐོབ་ཤོག །སྤྱིར་གླུད་ཐམས་ཅད་ཀྱི་རྫོངས་འདེབས་དང་། ཁྱད་པར་དུ་རྫོགས་པ་ཆེན་པོའི་འབྱུང་བ་ལྔའི་གླུད་རབས་སྣང་སྲིད་སྤྱི་བསྐང་ཆེན་མོ་འདི། ཨོ་རྒྱན་པདྨའི་གསུང་འཛིན་དུས་མཐའི་གཏེར་སྟོན་རིན་ཆེན་དཔལ་བཟང་པོས་༼རཏྣ་གླིང་པ།༽རང་གཞན་ལ་ཕན་པའི་བློས་ནུབ་གཡུ་མཚོ་སྔོ་མོའི་མགུལ་བདེ་ཆེན་གླིང་གི་དབེན་གནས་སུ་སྦྱར་པའོ། །དགེའོ།། །། ༈ དཔེ་ཚན་འདི་སྔོན་ཆད་གཏེར་མཛོད་དཀྱུས་སུ་མེད་ཅིང་། བལ་ཡུལ་ཞེ་དགོན་གྱི་པར་གསར་འདིར་གསར་བཞག་བྱས་པས་ལུང་རྒྱུན་ལ་ཞིབ་རྟོག་དགོས་པ་ཡིན་ནོ། །གཙང་དཔལ་རིའི་དཔེ་རྙིང་དང་གོ་བསྡུར་གྱིས་ཞུས་དག་ངེས་འདྲོང་བྱས་པ་ཡིན་ནོ།།
</p>
</div>
<p><br />
</p>
<div id="nomoretabs"></div>
<h2><span class="mw-headline" id="Footnotes">Footnotes</span><span class="mw-editsection"><span class="mw-editsection-bracket">[</span><a href="/index.php?title=Terdzo-DZI-042&amp;action=edit&amp;section=1" title="Edit section: Footnotes">edit</a><span class="mw-editsection-bracket">]</span></span></h2>
<h2><span class="mw-headline" id="Other_Information">Other Information</span><span class="mw-editsection"><span class="mw-editsection-bracket">[</span><a href="/index.php?title=Terdzo-DZI-042&amp;action=edit&amp;section=2" title="Edit section: Other Information">edit</a><span class="mw-editsection-bracket">]</span></span></h2>
<div class="disclaimer"><b>Disclaimer</b>: This text comes from the Shechen Edition of the Rinchen Terdzö. Thanks go to Phil Battos for automation of uploading all the unicode Tibetan texts. The text was converted from TibetDoc and may have some small mistakes introduced as a result. If you notice any mistakes or inconsistencies in the text or anywhere on this website, please don't hesitate to contact the Tsadra Research Department (<a rel="nofollow" class="external text" href="mailto:research@tsadra.org">research at tsadra</a>).</div>
<!-- 
NewPP limit report
Cached time: 20220519132940
Cache expiry: 86400
Dynamic content: false
[SMW] In‐text annotation parser time: 0.007 seconds
CPU time usage: 0.152 seconds
Real time usage: 0.188 seconds
Preprocessor visited node count: 1283/1000000
Preprocessor generated node count: 7852/1000000
Post‐expand include size: 33337/262144000 bytes
Template argument size: 10703/262144000 bytes
Highest expansion depth: 8/40
Expensive parser function count: 0/100
Unstrip recursion depth: 0/20
Unstrip post‐expand size: 27/5000000 bytes
-->
<!--
Transclusion expansion time report (%,ms,calls,template)
100.00%  140.961      1 -total
 67.61%   95.308      1 Template:Header
 24.13%   34.015      1 Template:RTZ_Metadata
 24.02%   33.858      1 Template:TextHeader
  4.15%    5.844      1 Template:Footer
  3.71%    5.236      1 Template:TsagliCall
  1.31%    1.842      1 Template:TextFooter
  0.84%    1.187      1 Template:PrevTextNavDisplay
  0.81%    1.147      1 Template:NextTextNavDisplay
  0.79%    1.109      2 Template:JustDisplay
-->

<!-- Saved in parser cache with key rtzmwec2-rtz:pcache:idhash:8758-0!dateformat=default and timestamp 20220519132940 and revision id 124192
 -->
</div></div></div><div class="printfooter">
Retrieved from "<a dir="ltr" href="https://rtz.tsadra.org/index.php?title=Terdzo-DZI-042&amp;oldid=124192">https://rtz.tsadra.org/index.php?title=Terdzo-DZI-042&amp;oldid=124192</a>"</div>
<div class="visualClear"></div></div></div></div><div id="content-bottom-stuff"><div id="catlinks" class="catlinks" data-mw="interface"><div id="mw-normal-catlinks" class="mw-normal-catlinks"><a href="/index.php/Special:Categories" title="Special:Categories">Categories</a>: <ul><li><a href="/index.php/Category:Terdzo-DZI-042" title="Category:Terdzo-DZI-042">Terdzo-DZI-042</a></li><li><a href="/index.php/Category:Rat%2Bna_gling_pa" title="Category:Rat+na gling pa">Rat+na gling pa</a></li><li><a href="/index.php/Category:Rin_chen_gter_mdzod" title="Category:Rin chen gter mdzod">Rin chen gter mdzod</a></li><li><a href="/index.php/Category:Rin_chen_gter_mdzod_Shechen_Edition" title="Category:Rin chen gter mdzod Shechen Edition">Rin chen gter mdzod Shechen Edition</a></li><li><a href="/index.php/Category:Tibetan_Texts" title="Category:Tibetan Texts">Tibetan Texts</a></li><li><a href="/index.php/Category:RTZ_Volume_49" title="Category:RTZ Volume 49">RTZ Volume 49</a></li><li><a href="/index.php/Category:Tibetan_Publications" title="Category:Tibetan Publications">Tibetan Publications</a></li><li><a href="/index.php/Category:Revelations_-_gter_ma" title="Category:Revelations - gter ma">Revelations - gter ma</a></li><li><a href="/index.php/Category:Ritual_and_Liturgical_Texts_-_cho_ga_phyag_len" title="Category:Ritual and Liturgical Texts - cho ga phyag len">Ritual and Liturgical Texts - cho ga phyag len</a></li><li><a href="/index.php/Category:Mahayoga" title="Category:Mahayoga">Mahayoga</a></li></ul></div></div></div><div class="visualClear"></div></div></div><div id="mw-footer-container" class="ts-container"><div id="mw-footer" class="ts-inner"><div id="footer-bottom" role="contentinfo" lang="en" dir="ltr"><div id="f-copyrightico" class="footer-icons"><a href="https://creativecommons.org/licenses/by-nc-sa/4.0/"><img src="/resources/assets/licenses/cc-by-nc-sa.png" alt="Creative Commons Attribution-NonCommercial-ShareAlike" width="88" height="31"/></a></div><ul id="f-list" class="footer-places"><li id="lastmod"> This page was last edited on 7 November 2018, at 07:45.</li><li id="copyright">Content is available under <a class="external" rel="nofollow" href="https://creativecommons.org/licenses/by-nc-sa/4.0/">Creative Commons Attribution-NonCommercial-ShareAlike</a> unless otherwise noted.</li><li id="privacy"><a href="/index.php/Rinchen_Terdz%C3%B6:Privacy_policy" title="Rinchen Terdzö:Privacy policy">Privacy policy</a></li><li id="about"><a href="/index.php/Rinchen_Terdz%C3%B6:About" title="Rinchen Terdzö:About">About Rinchen Terdzö</a></li><li id="disclaimer"><a href="/index.php/Rinchen_Terdz%C3%B6:General_disclaimer" title="Rinchen Terdzö:General disclaimer">Disclaimers</a></li></ul><div class="visualClear"></div></div></div></div></div><script>(window.RLQ=window.RLQ||[]).push(function(){mw.config.set({"wgPageParseReport":{"smw":{"limitreport-intext-parsertime":0.007},"limitreport":{"cputime":"0.152","walltime":"0.188","ppvisitednodes":{"value":1283,"limit":1000000},"ppgeneratednodes":{"value":7852,"limit":1000000},"postexpandincludesize":{"value":33337,"limit":262144000},"templateargumentsize":{"value":10703,"limit":262144000},"expansiondepth":{"value":8,"limit":40},"expensivefunctioncount":{"value":0,"limit":100},"unstrip-depth":{"value":0,"limit":20},"unstrip-size":{"value":27,"limit":5000000},"timingprofile":["100.00%  140.961      1 -total"," 67.61%   95.308      1 Template:Header"," 24.13%   34.015      1 Template:RTZ_Metadata"," 24.02%   33.858      1 Template:TextHeader","  4.15%    5.844      1 Template:Footer","  3.71%    5.236      1 Template:TsagliCall","  1.31%    1.842      1 Template:TextFooter","  0.84%    1.187      1 Template:PrevTextNavDisplay","  0.81%    1.147      1 Template:NextTextNavDisplay","  0.79%    1.109      2 Template:JustDisplay"]},"cachereport":{"timestamp":"20220519132940","ttl":86400,"transientcontent":false}}});});</script>
<script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-24060214-17', 'auto');
  ga('set', 'anonymizeIp', true);
  ga('send', 'pageview');

</script>
<script>(window.RLQ=window.RLQ||[]).push(function(){mw.config.set({"wgBackendResponseTime":258});});</script></body></html>